{
  "ps": {
    "卷號": "1",
    "篇號": "2",
    "篇名": "思惟得知斷欲貪"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": [
    "於色當正思惟，色無常如實知，所以者何？比丘！於色正思惟、觀色無常、如實知者於色欲貪斷，欲貪斷者說心解脫；如是，受想行識當正思惟，觀識無常，如實知，所以者何？於識正思惟、觀識無常者則於識欲貪斷，欲貪斷者說心解脫，如是心解脫者若欲自證則能自證：『我生已盡，梵行已立，所作已作，自知不受後有。』",
    "如是正思惟無常，苦、空、非我亦復如是。"
  ],
  "結": "時，諸比丘聞佛所說，歡喜奉行。",
  "fu": {
    "摘": "於色當正思惟，色無常如實知，所以者何？於色正思惟、觀色無常、如實知者於色欲貪斷，欲貪斷者說心解脫；受想行識亦復如是；苦、空、非我亦復如是。",
    "法義": "思惟 如實知 愛欲斷"
  }
}