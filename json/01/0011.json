{
  "ps": {
    "卷號": "1",
    "篇號": "11",
    "篇名": "不樂無常因緣生"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": "色無常，若因若緣生諸色者，彼亦無常，無常因無常緣所生諸色云何有常！如是，受想行識無常，若因若緣生諸識者，彼亦無常，無常因無常緣所生諸識云何有常！如是，諸比丘！色無常，受想行識無常，無常者則是苦，苦者則非我，非我者則非我所，聖弟子如是觀者厭於色，厭於受想行識，厭者不樂，不樂則解脫，解脫知見：『我生已盡，梵行已立，所作已作，自知不受後有。』",
  "結": "時，諸比丘聞佛所說，歡喜奉行。",
  "fu": {
    "摘": "色無常，若因若緣生諸色者，彼亦無常，無常因無常緣所生諸色云何有常！無常者則是苦，苦者則非我，非我者則非我所，如是觀者厭於色，受想行識亦復如是。厭者不樂，不樂則解脫，解脫知見：『我生已盡，梵行已立，所作已作，自知不受後有。』",
    "法義": "因緣生 無常 不樂"
  }
}