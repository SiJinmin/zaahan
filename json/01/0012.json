{
  "ps": {
    "卷號": "1",
    "篇號": "12",
    "篇名": "真實觀者得解脫"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": "色無常，若因若緣生諸色者，彼亦無常，無常因無常緣所生諸色云何有常！受想行識無常，若因若緣生諸識者，彼亦無常，無常因無常緣所生諸識云何有常！如是，比丘！色無常，受想行識無常，無常者則是苦，苦者則非我，非我者則非我所，如是觀者名真實觀，聖弟子如是觀者於色解脫，於受想行識解脫，我說是等為解脫生老病死、憂悲苦惱。",
  "結": "時，諸比丘聞佛所說，歡喜奉行。",
  "fu": {
    "摘": "色無常，若因若緣生諸色者，彼亦無常，無常因無常緣所生諸色云何有常！無常者則是苦，苦者則非我，非我者則非我所，如是觀者名真實觀，如是觀者於色解脫，受想行識亦復如是，我說是等為解脫生老病死、憂悲苦惱。",
    "法義": "真實觀 於五陰解脫 解脫生老病死憂悲苦惱"
  }
}