{
  "ps": {
    "卷號": "1",
    "篇號": "14",
    "篇名": "隨順覺則如實見"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": [
    [
      "我昔於色味有求有行，若於色味隨順覺，則於色味以智慧如實見，如是，於受想行識味有求有行，若於受想行識味隨順覺，則於識味以智慧如實見。",
      "諸比丘！我於色患有求有行，若於色患隨順覺，則於色患以智慧如實見，如是，受想行識患有求有行，若於識患隨順覺，則於識患以智慧如實見。",
      "諸比丘！我於色離有求有行，若於色離隨順覺，則於色離以智慧如實見，如是，受想行識離有求有行，若於受想行識離隨順覺，則於受想行識離以智慧如實見。"
    ],
    [
      "諸比丘！我於五受陰不如實知味是味、患是患、離是離者，我於諸天、若魔、若梵、沙門、婆羅門、天、人眾中不脫不離不出，永住顛倒，不能自證得阿耨多羅三藐三菩提。",
      "諸比丘！我以如實知五受陰味是味、患是患、離是離，我於諸天、若魔、若梵、沙門、婆羅門、天、人眾中以脫以離以出，永不住顛倒，能自證得阿耨多羅三藐三菩提。"
    ]
  ],
  "結": "時，諸比丘聞佛所說，歡喜奉行。",
  "較": "過去四種說，厭離及解脫，二種說因緣，味亦復二種。",
  "fu": {
    "摘": "我昔於色味有求有行，若於色味隨順覺，則於色味以智慧如實見；患、離亦復如是；受想行識亦復如是。我以如實知五受陰味是味、患是患、離是離，故於諸天人眾中以脫以離以出，永不住顛倒，能自證得阿耨多羅三藐三菩提。",
    "法義": "隨順覺 以智慧如實見 自證得阿耨多羅三藐三菩提"
  }
}