{
  "ps": {
    "卷號": "1",
    "篇號": "15",
    "篇名": "不隨使者得解脫",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，有異比丘來詣佛所，稽首佛足，却住一面，白佛言：「善哉！世尊！今當為我略說法要，我聞法已當獨一靜處修不放逸，修不放逸已當復思惟：『所以善男子出家、剃除鬚髮、身著法服、信家非家出家，為究竟無上梵行，現法作證：「我生已盡，梵行已立，所作已作，自知不受後有。」』」",
    "爾時世尊告彼比丘：「善哉！善哉！比丘快說此言！云：『當為我略說法要，我聞法已當獨一靜處修不放逸，修不放逸已當復思惟：所以善男子出家、剃除鬚髮、身著法服、信家非家出家，為究竟無上梵行，現法作證：我生已盡，梵行已立，所作已作，自知不受後有。』如是說耶？」",
    "比丘白佛：「如是，世尊！」",
    "佛告比丘：「諦聽！諦聽！善思念之！當為汝說。比丘！若隨使使者即隨使死，若隨死者則為取所縛；比丘！若不隨使使則不隨使死，不隨使死者則於取解脫。」",
    "比丘白佛：「知已，世尊！知已，善逝！」",
    "佛告比丘：「汝云何於我略說法中廣解其義？」",
    "比丘白佛言：「世尊！色隨使使，色隨使死，隨使使隨使死者則為取所縛，如是，受想行識隨使使、隨使死，隨使使隨使死者為取所縛。世尊！若色不隨使使，不隨使死，不隨使使不隨使死者則於取解脫，如是，受想行識不隨使使，不隨使死，不隨使使不隨使死者則於取解脫，如是世尊略說法中廣解其義。」",
    "佛告比丘：「善哉！善哉！比丘於我略說法中廣解其義！所以者何？色隨使使，隨使死，隨使使隨使死者則為取所縛，如是，受想行識隨使使，隨使死，隨使使隨使死者則為取所縛。比丘！色不隨使使，不隨使死，不隨使使不隨使死者則於取解脫，如是，受想行識不隨使使，不隨使死，不隨使使不隨使死者則於取解脫。」"
  ],
  "結": "時，彼比丘聞佛所說心大歡喜，禮佛而退，獨在靜處精勤修習住不放逸，精勤修習住不放逸已思惟：「所以善男子出家、剃除鬚髮、身著法服、信家非家出家乃至自知不受後有。」時，彼比丘即成羅漢，心得解脫。",
  "fu": {
    "摘": "若隨使使者即隨使死，若隨死者則為取所縛；若不隨使使則不隨使死，不隨使死者則於取解脫。",
    "法義": "不隨使使 不隨使死 於取解脫"
  }
}