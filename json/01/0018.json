{
  "ps": {
    "卷號": "1",
    "篇號": "18",
    "篇名": "斷除非應以義饒益",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，有異比丘從坐起，偏袒右肩為佛作禮，却住一面而白佛言：「善哉！世尊！為我略說法要，我聞法已，當獨一靜處專精思惟，不放逸住，乃至自知不受後有。」",
    "佛告比丘：「善哉！善哉！汝作如是說：『世尊！為我略說法要，我聞法已，當獨一靜處專精思惟，不放逸住，乃至自知不受後有。』耶？」",
    "時彼比丘白佛言：「如是，世尊！」",
    "佛告比丘：「諦聽！諦聽！善思念之！當為汝說。若非汝所應，亦非餘人所應，此法宜速除斷，斷彼法已以義饒益，長夜安樂。」",
    "時，彼比丘白佛言：「知已，世尊！知已，善逝！」",
    "佛告比丘：「云何於我略說法中廣解其義？」",
    "比丘白佛言：「世尊！色非我、非我所應，亦非餘人所應，是法宜速除斷，斷彼法已以義饒益，長夜安樂，如是，受想行識非我、非我所應，亦非餘人所應，宜速除斷，斷彼法已以義饒益，長夜安樂。是故我於如來略說法中廣解其義。」",
    "佛告比丘：「善哉！善哉！汝於我略說法中廣解其義！所以者何？比丘！色非我、非我所應，亦非餘人所應，是法宜速除斷，斷彼法已以義饒益，長夜安樂，如是，受想行識非我、非我所應，亦非餘人所應，是法宜速除斷，斷彼法已以義饒益，長夜安樂。」"
  ],
  "結": "時，彼比丘聞佛所說，心大歡喜，禮佛而退，獨一靜處精勤修習，不放逸住，乃至自知不受後有。時，彼比丘心得解脫，成阿羅漢。",
  "fu": {
    "摘": "色非我、非我所應，亦非餘人所應，是法宜速除斷，斷彼法已以義饒益，長夜安樂，受想行識亦如是。",
    "法義": "速斷除非我所應 以義饒益 長夜安樂"
  }
}