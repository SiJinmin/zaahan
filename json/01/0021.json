{
  "ps": {
    "卷號": "1",
    "篇號": "21",
    "篇名": "不動者解脫波旬",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，有異比丘從坐起為佛作禮而白佛言：「世尊！為我略說法要，我聞法已當獨一靜處專精思惟，不放逸住，不放逸住已思惟：『所以善男子正信非家出家，乃至自知不受後有。』」",
    "爾時世尊告彼比丘：「善哉！善哉！汝今作是說：『善哉！世尊！為我略說法要，我聞法已當獨一靜處專精思惟，不放逸住，乃至自知不受後有。』耶？」",
    "比丘白佛言：「如是，世尊！」",
    "佛告比丘：「諦聽！諦聽！善思念之！當為汝說。比丘！動搖時則為魔所縛，若不動者則解脫波旬。」",
    "比丘白佛言：「知已，世尊！知已，善逝！」",
    "佛告比丘：「汝云何於我略說法中廣解其義？」",
    "比丘白佛言：「世尊！色動搖時則為魔所縛，若不動者則解脫波旬，如是，受想行識動搖時則為魔所縛，若不動者則解脫波旬，是故我於世尊略說法中廣解其義。」",
    "佛告比丘：「善哉！善哉！汝於我略說法中廣解其義！所以者何？若色動搖時則為魔所縛，若不動者則解脫波旬，如是，受想行識動搖時則為魔所縛，若不動者則解脫波旬。」"
  ],
  "結": "乃至自知不受後有，心得解脫，成阿羅漢。",
  "fu": {
    "摘": "若色動搖時則為魔所縛，若不動者則解脫波旬，受想行識亦復如是。",
    "法義": "不動者解脫波旬"
  }
}