{
  "ps": {
    "卷號": "1",
    "篇號": "22",
    "篇名": "愛欲斷名心善解脫",
    "受者": "劫波比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，有比丘名劫波來詣佛所，頭面禮足，却住一面，白佛言：「如世尊說『比丘心得善解脫』，世尊，云何比丘心得善解脫？」",
    "爾時世尊告劫波曰：「善哉！善哉！能問如來心善解脫。善哉！劫波！諦聽！諦聽！善思念之！當為汝說。劫波！當觀知諸所有色——若過去若未來若現在、若內若外、若麁若細、若好若醜、若遠若近，彼一切悉皆無常，正觀無常已色愛即除，色愛除已心善解脫，如是觀受想行識——若過去若未來若現在、若內若外、若麁若細、若好若醜、若遠若近，彼一切悉皆無常，正觀無常已識愛即除，識愛除已我說心善解脫，劫波！如是，比丘心善解脫者如來說名心善解脫，所以者何？愛欲斷故，愛欲斷者如來說名心善解脫。」"
  ],
  "結": "時，劫波比丘聞佛所說心大歡喜，禮佛而退。爾時劫波比丘受佛教已，獨一靜處專精思惟，不放逸住，乃至自知不受後有，心善解脫，成阿羅漢。",
  "fu": {
    "摘": "當觀知諸所有色悉皆無常，正觀無常已色愛即除，色愛除已心善解脫，受想行識亦復如是，愛欲斷者如來說名心善解脫。",
    "法義": "無常 愛欲斷 心善解脫"
  }
}