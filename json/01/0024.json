{
  "ps": {
    "卷號": "1",
    "篇號": "24",
    "篇名": "遠離諸相寂靜解脫",
    "受者": "羅睺羅尊者",
    "地點": "王舍城迦蘭陀竹園"
  },
  "起": "如是我聞：一時，佛住王舍城伽蘭陀竹園。",
  "法": [
    "爾時世尊告羅睺羅：「比丘云何知云何見我此識身及外境界一切相，無有我、我所見、我慢使繫著？」",
    "羅睺羅白佛言：「世尊為法主，為導為覆，善哉！世尊當為諸比丘演說此義，諸比丘從佛聞已當受持奉行。」",
    "佛告羅睺羅：「諦聽！諦聽！善思念之！當為汝說。」",
    "羅睺羅白佛：「唯然受教！」",
    "佛告羅睺羅：「當觀諸所有色——若過去若未來若現在、若內若外、若麁若細、若好若醜、若遠若近，彼一切非我、不異我、不相在，如是平等慧如實觀，如是受想行識——若過去若未來若現在、若內若外、若麁若細、若好若醜、若遠若近，彼一切非我、不異我、不相在，如是平等慧如實觀，比丘如是知如是見我此識身及外境界一切相無有我、我所見、我慢使繫著。羅睺羅！比丘如是見識身及外境界一切相無有我、我所見、我慢使繫著者超越疑心，遠離諸相，寂靜解脫，是名比丘斷除愛欲，轉去諸結，正無間等，究竟苦邊。」"
  ],
  "結": "時，羅睺羅聞佛所說，歡喜奉行。",
  "較": "使增諸數，非我非彼，結繫動搖，劫波所問，亦羅睺羅，所問二經。",
  "fu": {
    "摘": "當觀諸所有色一切非我、不異我、不相在，如是平等慧如實觀，受想行識亦如是，如是知如是見者超越疑心，遠離諸相，寂靜解脫，是名斷除愛欲，轉去諸結，正無間等，究竟苦邊。",
    "法義": "超越疑心 遠離諸相 寂靜解脫"
  }
}