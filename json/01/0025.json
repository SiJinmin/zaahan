{
  "ps": {
    "卷號": "1",
    "篇號": "25",
    "篇名": "厭離寂靜是多聞",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘來詣佛所，為佛作禮，却住一面，白佛言：「如世尊說多聞，云何為多聞？」",
    "佛告比丘：「善哉！善哉！汝今問我多聞義耶？」",
    "比丘白佛：「唯然！世尊！」",
    "佛告比丘：「諦聽！善思！當為汝說。比丘當知，若聞色是生厭、離欲、滅盡、寂靜法，是名多聞，如是，聞受想行識是生厭、離欲、滅盡、寂靜法，是名多聞，比丘！是名如來所說多聞。」"
  ],
  "結": "時，彼比丘聞佛所說，踊躍歡喜，作禮而去。",
  "fu": {
    "摘": "若聞色是生厭、離欲、滅盡、寂靜法，受想行識亦如是，是名多聞。",
    "法義": "生厭 離欲 滅盡"
  }
}