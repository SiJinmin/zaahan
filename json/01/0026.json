{
  "ps": {
    "卷號": "1",
    "篇號": "26",
    "篇名": "離欲寂靜名法師",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時有異比丘來詣佛所，頭面禮足，却住一面，白佛言：「如世尊所說法師，云何名為法師？」",
    "佛告比丘：「善哉！善哉！汝今欲知如來所說法師義耶？」",
    "比丘白佛：「唯然！世尊！」",
    "佛告比丘：「諦聽！善思！當為汝說。若於色說是生厭、離欲、滅盡、寂靜法者，是名法師；若於受想行識說是生厭、離欲、滅盡、寂靜法者，是名法師，是名如來所說法師。」"
  ],
  "結": "時，彼比丘聞佛所說，踊躍歡喜，作禮而去。",
  "fu": {
    "摘": "若於色受想行識說是生厭、離欲、滅盡、寂靜法者，是名如來所說法師。",
    "法義": "離欲 滅盡 寂靜"
  }
}