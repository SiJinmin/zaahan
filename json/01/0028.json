{
  "ps": {
    "卷號": "1",
    "篇號": "28",
    "篇名": "心解脫名見法涅槃",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，有異比丘來詣佛所，頭面禮足，却住一面，白佛言：「世尊！如世尊所說得見法涅槃，云何比丘得見法涅槃？」",
    "佛告比丘：「善哉！善哉！汝今欲知見法涅槃耶？」",
    "比丘白佛：「唯然！世尊！」",
    "佛告比丘：「諦聽！善思！當為汝說。於色生厭、離欲、滅盡，不起諸漏，心正解脫，是名比丘見法涅槃，如是受想行識，於識生厭、離欲、滅盡，不起諸漏，心正解脫，是名比丘見法涅槃。」"
  ],
  "結": "時，彼比丘聞佛所說，踊躍歡喜，作禮而去。",
  "fu": {
    "摘": "於色受想行識生厭、離欲、滅盡，不起諸漏，心正解脫，是名見法涅槃。",
    "法義": "不起諸漏 心正解脫 見法涅槃"
  }
}