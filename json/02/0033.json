{
  "ps": {
    "卷號": "2",
    "篇號": "33",
    "篇名": "非我故無所取著"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時世尊告諸比丘：「色非是我！若色是我者，不應於色病苦生，亦不應於色欲令如是、不令如是；以色無我故，於色有病有苦生，亦得於色欲令如是、不令如是；受想行識亦復如是。」",
    [
      "「比丘！於意云何？色為是常為無常耶？」",
      "比丘白佛：「無常，世尊！」",
      "「比丘！若無常者是苦不？」",
      "比丘白佛：「是苦，世尊！」",
      "「若無常、苦，是變易法，多聞聖弟子於中寧見有我、異我、相在不？」",
      "比丘白佛：「不也，世尊！」",
      "「受想行識亦復如是，是故，比丘！諸所有色——若過去若未來若現在、若內若外、若麁若細、若好若醜、若遠若近，彼一切非我、不異我、不相在，如是觀察，受想行識亦復如是。比丘！多聞聖弟子於此五受陰非我、非我所如實觀察，如實觀察已於諸世間都無所取，無所取故無所著，無所著故自覺涅槃：『我生已盡，梵行已立，所作已作，自知不受後有。』」"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若色是我者，不應於色病苦生，亦不應於色欲令如是、不令如是；以色無我故，於色有病有苦生，亦得於色欲令如是、不令如是；受想行識亦復如是。於此五受陰非我、非我所如實觀察，如實觀察已於諸世間都無所取，無所取故無所著，無所著故自覺涅槃。",
    "法義": "非我 無所取 無所著"
  }
}