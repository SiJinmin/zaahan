{
  "ps": {
    "卷號": "2",
    "篇號": "35",
    "篇名": "知無常已憂惱滅",
    "地點": "支提竹園精舍",
    "受者": "阿兔律陀尊者 難提尊者 金毘羅尊者"
  },
  "起": "如是我聞：一時，佛住支提竹園精舍。",
  "法": [
    "爾時，有三正士出家未久，所謂尊者阿兔律陀、尊者難提、尊者金毘羅。",
    "爾時世尊知彼心中所念而為教誡：「比丘！此心、此意、此識，當思惟此，莫思惟此，斷此欲，斷此色，身作證，具足住。」",
    "「比丘！寧有色若常、不變易、正住不？」",
    "比丘白佛：「不也，世尊！」",
    "佛告比丘：「善哉！善哉！色是無常、變易之法，厭、離欲、滅、寂、沒！如是色從本以來一切無常、苦、變易法，如是知已，緣彼色生諸漏害、熾然、憂惱皆悉斷滅，斷滅已無所著，無所著已安樂住，安樂住已得般涅槃；受想行識亦復如是。」"
  ],
  "結": "佛說此經時，三正士不起諸漏，心得解脫。佛說此經已，諸比丘聞佛所說，歡喜奉行。",
  "fu": {
    "摘": "色是無常、變易之法，厭、離欲、滅、寂、沒！如是色從本以來一切無常、苦、變易法，如是知已，緣彼色生諸漏害、熾然、憂惱皆悉斷滅，斷滅已無所著，無所著已安樂住，安樂住已得般涅槃；受想行識亦復如是。",
    "法義": "無常 斷滅 安樂"
  }
}