{
  "ps": {
    "卷號": "2",
    "篇號": "36",
    "篇名": "安隱樂住名涅槃",
    "地點": "摩偷羅國跋提河側傘蓋菴羅樹園"
  },
  "起": "如是我聞：一時，佛住摩偷羅國跋提河側傘蓋菴羅樹園。",
  "法": [
    "爾時世尊告諸比丘：「住於自洲，住於自依；住於法洲，住於法依；不異洲，不異依。比丘！當正觀察，住自洲自依、法洲法依，不異洲不異依。何因生憂悲惱苦？云何有四？何故何繫著？云何自觀察未生憂悲惱苦而生、已生憂悲惱苦生長增廣？」",
    "諸比丘白佛：「世尊法根、法眼、法依，唯願為說，諸比丘聞已當如說奉行。」",
    "佛告比丘：「諦聽！善思！當為汝說。比丘！有色、因色、繫著色，自觀察未生憂悲惱苦而生，已生而復增長廣大；受想行識亦復如是。」",
    "「比丘！頗有色常恒、不變易、正住耶？」",
    "答言：「不也，世尊！」",
    "佛告比丘：「善哉！善哉！比丘！色是無常！若善男子知色是無常、苦、變易，離欲、滅、寂靜、沒。從本以來一切色無常、苦、變易法知已，若色因緣生憂悲惱苦斷，彼斷已無所著，不著故安隱樂住，安隱樂住已名為涅槃；受想行識亦復如是。」"
  ],
  "結": "佛說此經時，十六比丘不生諸漏，心得解脫。佛說此經已，諸比丘聞佛所說，歡喜奉行。",
  "較": "竹園毘舍離，清淨正觀察，無常苦非我，五三與十六。",
  "fu": {
    "摘": "當正觀察，住自洲自依、法洲法依，不異洲不異依。有色、因色、繫著色，自觀察未生憂悲惱苦而生，已生而復增長廣大，色是無常、苦、變易，於色當離欲、滅、寂靜、沒，則色因緣生憂悲惱苦斷，彼斷已無所著，不著故安隱樂住，安隱樂住已名為涅槃；受想行識亦復如是。",
    "法義": "自洲自依 離欲則憂悲惱苦滅 安隱樂住名涅槃"
  }
}