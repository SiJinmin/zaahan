{
  "ps": {
    "卷號": "2",
    "篇號": "41",
    "篇名": "五種如實知得苦邊"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": [
    "有五受陰——色受陰，受、想、行、識受陰，我於此五受陰五種如實知——色如實知，色集、色味、色患、色離如實知；如是，受想行識如實知，識集、識味、識患、識離如實知。",
    [
      "云何色如實知？諸所有色，一切四大及四大造色，是名色，如是色如實知。",
      "云何色集如實知？於色喜愛，是名色集，如是色集如實知。",
      "云何色味如實知？謂色因緣生喜樂，是名色味，如是色味如實知。",
      "云何色患如實知？若色無常、苦、變易法，是名色患，如是色患如實知。",
      "云何色離如實知？若於色調伏欲貪、斷欲貪、越欲貪，是名色離，如是色離如實知。"
    ],
    [
      "云何受如實知？有六受身——眼觸生受，耳鼻舌身意觸生受，是名受，如是受如實知。",
      "云何受集如實知？觸集是受集，如是受集如實知。",
      "云何受味如實知？緣六受生喜樂，是名受味，如是受味如實知。",
      "云何受患如實知？若受無常、苦、變易法，是名受患，如是受患如實知。",
      "云何受離如實知？於受調伏欲貪、斷欲貪、越欲貪，是名受離，如是受離如實知。"
    ],
    [
      "云何想如實知？謂六想身，云何為六？謂眼觸生想，耳鼻舌身意觸生想，是名想，如是想如實知。",
      "云何想集如實知？謂觸集是想集，如是想集如實知。",
      "云何想味如實知？想因緣生喜樂，是名想味，如是想味如實知。",
      "云何想患如實知？謂想無常、苦、變易法，是名想患，如是想患如實知。",
      "云何想離如實知？若於想調伏欲貪、斷欲貪、越欲貪，是名想離，如是想離如實知。"
    ],
    [
      "云何行如實知？謂六思身——眼觸生思，耳鼻舌身意觸生思，是名為行，如是行如實知。",
      "云何行集如實知？觸集是行集，如是行集如實知。",
      "云何行味如實知？謂行因緣生喜樂，是名行味，如是行味如實知。",
      "云何行患如實知？若行無常、苦、變易法，是名行患，如是行患如實知。",
      "云何行離如實知？若行調伏欲貪、斷欲貪、越欲貪，是名行離，如是行離如實知。"
    ],
    [
      "云何識如實知？謂六識身——眼識身，耳鼻舌身意識身，是名為識身，如是識身如實知。",
      "云何識集如實知？謂名色集，是名識集，如是識集如實知。",
      "云何識味如實知？識因緣生喜樂，是名識味，如是識味如實知。",
      "云何識患如實知？若識無常、苦、變易法，是名識患，如是識患如實知。",
      "云何識離如實知？謂於識調伏欲貪、斷欲貪、越欲貪，是名識離，如是識離如實知。"
    ],
    "比丘！若沙門婆羅門於色如是知如是見，如是知如是見、離欲向，是名正向，若正向者，我說彼入；受想行識亦復如是。若沙門婆羅門於色如實知如實見，於色生厭離欲，不起諸漏，心得解脫，若心得解脫者則為純一，純一者則梵行立，梵行立者離他自在，是名苦邊；受想行識亦復如是。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若於色如實知如實見，生厭離欲，不起諸漏，心得解脫，若心得解脫者則為純一，純一者則梵行立，梵行立者離他自在，是名苦邊；受想行識亦復如是。",
    "法義": "純一 梵行立 離他自在"
  }
}