{
  "ps": {
    "卷號": "2",
    "篇號": "43",
    "篇名": "不取著故不心亂"
  },
  "起": "如是我聞：一時，佛住舍衛國祇樹給孤獨園。",
  "法": [
    [
      "爾時世尊告諸比丘：「取故生著，不取則不著。諦聽！善思！當為汝說。」",
      "比丘白佛：「唯然，受教！」"
    ],
    "佛告比丘：「云何取故生著？愚癡無聞凡夫於色見是我、異我、相在，見色是我、我所而取，取已彼色若變若異，心亦隨轉，心隨轉已亦生取著攝受心住，攝受心住故則生恐怖、障礙、心亂，以取著故；愚癡無聞凡夫於受想行識見我、異我、相在，見識是我、我所而取，取已彼識若變若異，彼心隨轉，心隨轉故則生取著攝受心住，住已則生恐怖、障礙、心亂，以取著故，是名取著。",
    "云何名不取不著？多聞聖弟子於色不見我、異我、相在，於色不見我、我所而取，不見我、我所而取色，彼色若變若異，心不隨轉，心不隨轉故不生取著攝受心住，不攝受住故則不生恐怖、障礙、心亂，不取著故；如是，受想行識不見我、異我、相在，不見我、我所而取，彼識若變若異，心不隨轉，心不隨轉故不取著攝受心住，不攝受心住故心不恐怖、障礙、心亂，以不取著故，是名不取著。",
    "是名取著、不取著。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何名不取不著？於色不見我、異我、相在，於色不見我、我所而取，彼色若變若異，心不隨轉，心不隨轉故不生取著攝受心住，不攝受住故則不生恐怖、障礙、心亂，不取著故；受想行識亦復如是。",
    "法義": "非我 心不隨轉 不生恐怖心亂"
  }
}