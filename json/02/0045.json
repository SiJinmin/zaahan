{
  "ps": {
    "卷號": "2",
    "篇號": "45",
    "篇名": "於六觸入生明非我"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": [
    "有五受陰，云何為五？色受陰，受想行識受陰。若諸沙門婆羅門見有我者，一切皆於此五受陰見我。諸沙門婆羅門見色是我、色異我、我在色、色在我，見受想行識是我、識異我、我在識、識在我。",
    "愚癡無聞凡夫以無明故見色是我、異我、相在，言我真實，不捨，以不捨故諸根增長，諸根長已增諸觸，六觸入處所觸故愚癡無聞凡夫起苦樂覺，從觸入處起，何等為六？謂眼觸入處、耳鼻舌身意觸入處。如是，比丘！有意界、法界、無明界，愚癡無聞凡夫無明觸故起有覺、無覺、有無覺、我勝覺、我等覺、我卑覺、我知我見覺，如是知如是見覺皆由六觸入故。",
    "多聞聖弟子於此六觸入處捨離無明而生明，不生有覺、無覺、有無覺、勝覺、等覺、卑覺、我知我見覺，如是知如是見已，先所起無明觸滅，後明觸覺起。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於六觸入處捨離無明而生明，不生有覺、無覺、有無覺、勝覺、等覺、卑覺、我知我見覺，如是知如是見已，先所起無明觸滅，後明觸覺起。",
    "法義": "非我 明 六觸入"
  }
}