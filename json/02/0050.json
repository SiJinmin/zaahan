{
  "ps": {
    "卷號": "2",
    "篇號": "50",
    "篇名": "為厭離故修梵行",
    "受者": "阿難尊者"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時世尊告尊者阿難曰：「若有諸外道出家來問汝言：『阿難！世尊何故教人修諸梵行？』如是問者云何答乎？」",
    "阿難白佛：「世尊！若外道出家來問我言『阿難！世尊何故教人修諸梵行？』者，我當答言：『為於色修厭、離欲、滅盡、解脫、不生故，世尊教人修諸梵行；為於受想行識修厭、離欲、滅盡、解脫、不生故教人修諸梵行。』世尊！若有外道出家作如是問者，我當作如是答。」",
    "佛告阿難：「善哉！善哉！應如是答！所以者何？我實為於色修厭、離欲、滅盡、解脫、不生故教人修諸梵行，於受想行識修厭、離欲、滅盡、解脫、不生故教人修諸梵行。」"
  ],
  "結": "佛說此經已，尊者阿難聞佛所說，歡喜奉行。",
  "fu": {
    "摘": "為於色受想行識修厭、離欲、滅盡、解脫、不生故世尊教人修諸梵行。",
    "法義": "五陰 厭離 修梵行"
  }
}