{
  "ps": {
    "卷號": "2",
    "篇號": "54",
    "篇名": "無有成者不壞",
    "受者": "毘迦多魯迦婆羅門",
    "地點": "波羅奈國鹿野苑"
  },
  "起": "如是我聞：一時，佛住波羅奈國仙人住處鹿野苑中。",
  "法": [
    "彼時，毘迦多魯迦聚落有婆羅門來詣佛所，恭敬問訊，却坐一面，白佛言：「瞿曇！我有年少弟子知天文族姓，為諸大眾占相吉凶，言有必有，言無必無，言成必成，言壞必壞。瞿曇！於意云何？」",
    "佛告婆羅門：「且置汝年少弟子知天文族姓，我今問汝，隨汝意答。婆羅門！於意云何？色本無種耶？」",
    "答曰：「如是，世尊！」",
    "「受想行識本無種耶？」",
    "答曰：「如是，世尊！」",
    "佛告婆羅門：「汝言我年少弟子知天文族姓，為諸大眾作如是說，言有必有，言無必無，知見非不實耶？」",
    "婆羅門白佛：「如是，世尊！」",
    "佛告婆羅門：「於意云何？頗有色常住百歲耶？為異生異滅耶？受想行識常住百歲耶？異生異滅耶？」",
    "答曰：「如是，世尊！」",
    "佛告婆羅門：「於意云何？汝年少弟子知天文族姓，為大眾說成者不壞，知見非不異耶？」",
    "答曰：「如是，世尊！」",
    "佛告婆羅門：「於意云何？此法彼法，此說彼說，何者為勝？」",
    "婆羅門白佛言：「世尊！此如法說，如佛所說，顯現開發，譬如有人溺水能救，獲囚能救，迷方示路，闇惠明燈，世尊今日善說勝法，亦復如是顯現開發。」"
  ],
  "結": "佛說此經已，毘迦多魯迦婆羅門聞佛所說，歡喜隨喜，即從坐起，禮足而去。",
  "fu": {
    "摘": "頗有色常住百歲耶？為異生異滅耶？受想行識常住百歲耶？異生異滅耶？說成者不壞，知見非不異耶？",
    "法義": "五陰 無常 敗壞"
  }
}