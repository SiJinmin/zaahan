{
  "ps": {
    "卷號": "2",
    "篇號": "55",
    "篇名": "貪嗔癡為受",
    "地點": "波羅奈國鹿野苑"
  },
  "起": "如是我聞：一時，佛在波羅奈國仙人住處鹿野苑中，爾時世尊告諸比丘：",
  "法": [
    "我今當說陰及受陰。",
    "云何為陰？若所有諸色，若過去若未來若現在、若內若外、若麤若細、若好若醜、若遠若近，彼一切總說色陰，隨諸所有受想行識亦復如是，彼一切總說受想行識陰，是名為陰。",
    "云何為受陰？若色是有漏、是取，若彼色過去未來現在生貪欲、瞋恚、愚癡及餘種種上煩惱心法；受想行識亦復如是，是名受陰。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若於色受想行識生貪欲、瞋恚、愚癡及餘種種上煩惱心法，是名受陰。",
    "法義": "煩惱 心法 受陰"
  }
}