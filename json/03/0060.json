{
  "ps": {
    "卷號": "3",
    "篇號": "60",
    "篇名": "不樂不著正念正智"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有五受陰，何等為五？所謂色受陰、受、想、行、識受陰。",
    "善哉！比丘！不樂於色，不讚歎色，不取於色，不著於色；善哉！比丘！不樂於受想行識，不讚歎識，不取於識，不著於識，所以者何？若比丘不樂於色，不讚歎色，不取於色，不著於色，則於色不樂，心得解脫；如是受想行識，不樂於識，不讚歎識，不取於識，不著於識，則於識不樂，心得解脫。若比丘不樂於色，心得解脫，如是受想行識不樂，心得解脫，不滅不生，平等捨住，正念正智。彼比丘如是知如是見者前際俱見、永盡無餘，前際俱見、永盡無餘已後際俱見、亦永盡無餘，後際俱見、永盡無餘已前後際俱見、永盡無餘，無所封著，無所封著者於諸世間都無所取，無所取者亦無所求，無所求者自覺涅槃：『我生已盡，梵行已立，所作已作，自知不受後有。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若不樂於色，不讚歎色，不取於色，不著於色，則於色不樂，心得解脫；受想行識亦復如是。心得解脫，不滅不生，平等捨住，正念正智，如是知如是見者前後際俱見，永盡無餘，無所封著，於諸世間都無所取，亦無所求，自覺涅槃：『我生已盡，梵行已立，所作已作，自知不受後有。』",
    "法義": "不樂 不著 正念正智"
  }
}