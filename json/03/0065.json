{
  "ps": {
    "卷號": "3",
    "篇號": "65",
    "篇名": "常當禪思內寂其心"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "常當修習方便禪思，內寂其心，所以者何？比丘常當修習方便禪思，內寂其心，如實觀察，云何如實觀察？此是色、此是色集、此是色滅；此是受想行識、此是識集、此是識滅。",
    "云何色集、受想行識集？愚癡無聞凡夫於苦、樂、不苦不樂受不如實觀察，此受集、受滅、受味、受患、受離不如實觀察，故於受樂著生取，取緣有，有緣生，生緣老病死、憂悲惱苦，如是純大苦聚從集而生，是名色集，是名受想行識集。",
    "云何色滅、受想行識滅？多聞聖弟子受諸苦、樂、不苦不樂受，如實觀察受集、受滅、受味、受患、受離，如實觀察故於受樂著滅，著滅故取滅，取滅故有滅，有滅故生滅，生滅故老病死、憂悲惱苦滅，如是純大苦聚皆悉得滅，是名色滅、受想行識滅。",
    "是故，比丘！常當修習方便禪思，內寂其心。比丘！禪思住，內寂其心，精勤方便，如實觀察。"
  ],
  "結": "佛說此經已，諸比丘聞佛所說，歡喜奉行。",
  "同": "如觀察，如是分別、種種分別、知、廣知、種種知、親近、親近修習、入、觸、證二經亦如是廣說。",
  "fu": {
    "摘": "常當修習方便禪思，內寂其心，如實觀察：此是色、此是色集、此是色滅；此是受想行識、此是識集、此是識滅。",
    "法義": "禪思 寂 如實觀察"
  }
}