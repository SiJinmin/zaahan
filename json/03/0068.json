{
  "ps": {
    "卷號": "3",
    "篇號": "68",
    "篇名": "常修禪思得滅苦"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "常當修習方便禪思，內寂其心，如實觀察，云何如實觀察？如實知此色、此色集、此色滅，此受想行識、此識集、此識滅。",
    "云何色集、受想行識集？緣眼及色眼識生，三事和合生觸，緣觸生受，緣受生愛，乃至純大苦聚生，是名色集；如是緣耳鼻舌身意，緣意及法生意識，三事和合生觸，緣觸生受，緣受生愛，如是乃至純大苦聚生，是名色集、受想行識集。",
    "云何色滅、受想行識滅？緣眼乃至色眼識生，三事和合生觸，觸滅則受滅，乃至純大苦聚滅；如是耳鼻舌身意，緣意及法意識生，三事和合生觸，觸滅則受滅、愛滅，乃至純大苦聚滅，是名色滅、受想行識滅。",
    "是故，比丘！常當修習方便禪思，內寂其心。"
  ],
  "結": "佛說此經已，諸比丘聞佛所說，歡喜奉行。",
  "同": "如觀察，乃至作證十二經亦如是廣說。",
  "較": "受與生及樂，亦說六入處，一一十二種，禪定三昧經。",
  "fu": {
    "摘": "常當修習方便禪思，內寂其心，如實觀察，云何如實觀察？如實知此色、此色集、此色滅，此受想行識、此識集、此識滅。",
    "法義": "禪思 如實觀察 滅"
  }
}