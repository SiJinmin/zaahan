{
  "ps": {
    "卷號": "3",
    "篇號": "69",
    "篇名": "當如實知集滅味患離"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "我今當說有身集趣道及有身集滅道。",
    "云何有身集趣道？愚癡無聞凡夫見不如實知色集、色滅、色味、色患、色離，不如實知故樂色、歎色、著色、住色，樂色、歎色、著色、住色故愛樂取，緣取有，緣有生，緣生老病死、憂悲苦惱，如是純大苦聚生；如是受想行識廣說，是名有身集趣道，比丘！有身集趣道當知即是苦集趣道。",
    "云何有身集滅道？多聞聖弟子如實知色、色集、色滅、色味、色患、色離，如實知故於色不樂、不歎、不著、不住，不樂、不歎、不著、不住故彼色愛樂滅，愛樂滅則取滅，取滅則有滅，有滅則生滅，生滅則老病死、憂悲苦惱純大苦聚滅；如色，受想行識亦如是，是名有身滅道跡，有身滅道跡則是苦滅道跡，是故說有身滅道跡。"
  ],
  "結": "佛說此經已，諸比丘聞佛所說，歡喜奉行。",
  "同": "如當說，有及當知亦如是說。",
  "fu": {
    "摘": "愚癡無聞凡夫見不如實知色集、色滅、色味、色患、色離，不如實知故樂色、歎色、著色、住色，樂色、歎色、著色、住色故愛樂取，緣取有，緣有生，緣生老病死、憂悲苦惱，如是純大苦聚生；如是受想行識廣說，是名有身集趣道，有身集趣道當知即是苦集趣道。",
    "法義": "如實知 集滅味患離 不樂著"
  }
}