{
  "ps": {
    "卷號": "3",
    "篇號": "71",
    "篇名": "有身滅道跡"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "我今當說有身、有身集、有身滅、有身滅道跡，諦聽！善思！當為汝說。",
    "云何有身？謂五受陰，云何為五？色受陰、受想行識受陰，是名有身。",
    "云何有身集？當來有愛貪喜俱，彼彼染著，是名有身集。",
    "云何有身滅？當來有愛貪喜俱彼彼樂著無餘斷、吐、盡、離欲、滅，是名有身滅。",
    "云何有身滅道跡？謂八聖道——正見、正志、正語、正業、正命、正方便、正念、正定，是名有身滅道跡。",
    "是名當說有身、有身集、有身滅、有身滅道跡。"
  ],
  "結": "佛說此經已，諸比丘聞佛所說，歡喜奉行。",
  "同": [
    "餘如是說，差別者：當知有身，當知斷有身集，當知證有身滅，當知修斷有身道跡。",
    "如當說，有及當知亦如是說，又復差別者：比丘知有身，斷有身集，證有身滅，修斷有身道，是名比丘斷愛欲縛諸結等法，修無間等，究竟苦邊。",
    "又復差別者：是名比丘究竟邊際，究竟離垢，究竟梵行，純淨上士。",
    "又復差別者：是名比丘阿羅漢盡諸有漏，所作已作，已捨重擔，逮得己利，盡諸有結，正智，心解脫。",
    "又復差別者：是名比丘斷關、度塹、超越境界、脫諸防邏、建聖法幢。云何斷關？謂斷五下分結。云何度塹？謂度無明深塹。云何超越境界？謂究竟無始生死。云何脫諸防邏？謂有愛盡。云何建聖法幢？謂我慢盡。",
    "又復差別者：是名比丘斷五枝、成六枝、守護一、依四種、棄捨諸諦、離諸求、淨諸覺、身行息、心善解脫、慧善解脫、純一、立梵行、無上士。"
  ],
  "較": "其道有三種，實覺亦三種，有身四種說，羅漢有六種。",
  "fu": {
    "摘": "云何有身滅？當來有愛貪喜俱彼彼樂著無餘斷、吐、盡、離欲、滅，是名有身滅。",
    "法義": "盡 解脫 純淨"
  }
}