{
  "ps": {
    "卷號": "3",
    "篇號": "73",
    "篇名": "捨重擔得大樂"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    [
      "我今當說重擔、取擔、捨擔、擔者，諦聽！善思！當為汝說。",
      "云何重擔？謂五受陰，何等為五？色受陰、受想行識受陰。",
      "云何取擔？當來有愛貪喜俱，彼彼樂著。",
      "云何捨擔？若當來有愛貪喜俱彼彼樂著永斷無餘已、滅已、吐、盡、離欲、滅、沒。",
      "云何擔者？謂士夫是，士夫者，如是名、如是生、如是姓族、如是食、如是受苦樂、如是長壽、如是久住、如是壽命齊限。",
      "是名為重擔、取擔、捨擔、擔者。"
    ],
    "爾時，世尊而說偈言：『已捨於重擔，不復應更取，重任為大苦，捨任為大樂；當斷一切愛，則盡一切行，曉了有餘境，不復轉還有。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "已捨於重擔，不復應更取，重任為大苦，捨任為大樂；當斷一切愛，則盡一切行，曉了有餘境，不復轉還有。",
    "法義": "擔 任 愛"
  }
}