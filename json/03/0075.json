{
  "ps": {
    "卷號": "3",
    "篇號": "75",
    "篇名": "如來解脫教授善法"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有五受陰，何等為五？謂色受陰，比丘！於色厭、離欲、滅、不起、解脫，是名如來、應、等正覺；如是受想行識厭、離欲、滅、不起、解脫，是名如來、應、等正覺。比丘！亦於色厭、離欲、滅，名阿羅漢慧解脫；如是受想行識厭、離欲、滅，名阿羅漢慧解脫。比丘！如來、應、等正覺，阿羅漢慧解脫，有何差別？",
    "比丘白佛：「如來為法根、為法眼、為法依，唯願世尊為諸比丘廣說此義，諸比丘聞已當受奉行。」",
    "佛告比丘：「諦聽！善思！當為汝說。如來、應、等正覺未曾聞法，能自覺法，通達無上菩提，於未來世開覺聲聞而為說法，謂四念處、四正勤、四如意足、五根、五力、七覺、八道。比丘！是名如來、應、等正覺，未得而得，未利而利，知道、分別道、說道、通道，復能成就諸聲聞，教授教誡，如是說正順欣樂善法，是名如來、羅漢差別。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "如來、應、等正覺未曾聞法，能自覺法，通達無上菩提，於未來世開覺聲聞而為說法，謂四念處、四正勤、四如意足、五根、五力、七覺、八道。",
    "法義": "如來 羅漢 解脫"
  }
}