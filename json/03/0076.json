{
  "ps": {
    "卷號": "3",
    "篇號": "76",
    "篇名": "當觀五陰無我"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有五受陰，何等為五？色受陰、受想行識受陰。汝等比丘當觀察於色，觀察色已，見有我、異我、相在不？",
    "諸比丘白佛言：「不也，世尊！」",
    "佛告比丘：「善哉！善哉！色無我，無我者則無常，無常者則是苦，若苦者，彼一切非我、不異我、不相在，當作是觀；受想行識亦復如是。多聞聖弟子於此五受陰觀察非我、非我所，如是觀察已於世間都無所取，無所取者則無所著，無所著者自覺涅槃：『我生已盡，梵行已立，所作已作，自知不受後有。』」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "當觀察於色，見色無我，無我者則無常，無常者則是苦，若苦者，彼一切非我、不異我、不相在；受想行識亦復如是。如是觀察已於世間都無所取，無所取者則無所著，無所著者自覺涅槃：『我生已盡，梵行已立，所作已作，自知不受後有。』",
    "法義": "無我 無常 苦"
  }
}