{
  "ps": {
    "卷號": "3",
    "篇號": "79",
    "篇名": "當觀當知因緣變化"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "過去、未來色尚無常，況復現在色！多聞聖弟子如是觀察已不顧過去色，不欣未來色，於現在色厭、離欲、滅、寂靜；受想行識亦復如是。",
    "比丘！若無過去色者，多聞聖弟子無不顧過去色，以有過去色故，多聞聖弟子不顧過去色；若無未來色者，多聞聖弟子無不欣未來色，以有未來色故，多聞聖弟子不欣未來色；若無現在色者，多聞聖弟子不於現在色生厭、離欲、滅盡向，以有現在色故，多聞聖弟子於現在色生厭、離欲、滅盡向；受想行識亦如是說。"
  ],
  "結": "佛說此經已，諸比丘聞佛所說，歡喜奉行。",
  "同": "如無常，苦、空、非我三經亦如是說。",
  "fu": {
    "摘": "過去、未來色尚無常，況復現在色！多聞聖弟子如是觀察已不顧過去色，不欣未來色，於現在色厭、離欲、滅、寂靜；受想行識亦復如是。",
    "法義": "顧 欣 厭"
  }
}