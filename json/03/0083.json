{
  "ps": {
    "卷號": "3",
    "篇號": "83",
    "篇名": "心解脫於物则离苦",
    "地點": "毘耶離獼猴池側重閣講堂"
  },
  "起": "如是我聞：一時，佛住毘耶離獼猴池側重閣講堂。",
  "法": [
    "爾時，世尊告諸比丘：「多聞聖弟子於何所見非我、不異我、不相在？如是平等正觀，如實知見。」",
    "比丘白佛：「世尊為法根、法眼、法依，唯願為說！諸比丘聞已，如說奉行。」",
    "佛告比丘：「諦聽！善思！當為汝說。多聞聖弟子於色見非我、不異我、不相在，是名如實正觀，受想行識亦復如是。」",
    "佛告諸比丘：「色為是常為無常耶？」",
    "比丘白佛：「無常，世尊！」",
    "又告比丘：「若無常者，是苦不？」",
    "比丘白佛：「是苦，世尊！」",
    "「比丘！若無常、苦，是變易法，多聞聖弟子於中寧見有我、異我、相在不？」",
    "比丘白佛：「不也，世尊！」",
    "「受想行識亦復如是，是故，比丘！所有諸色——若過去若未來若現在、若內若外、若麁若細、若好若醜、若遠若近，彼一切皆非我、不異我、不相在，是名如實正觀；受想行識亦復如是，多聞聖弟子如是觀察，於色得解脫，於受想行識得解脫，我說彼解脫生老病死憂悲惱苦純大苦聚。」"
  ],
  "結": "佛說此經時，諸比丘聞佛所說，歡喜奉行。",
  "fu": {
    "摘": "所有諸色，彼一切皆非我、不異我、不相在，是名如實正觀；受想行識亦復如是，如是觀察，於色得解脫，於受想行識得解脫，我說彼解脫生老病死憂悲惱苦純大苦聚。",
    "法義": "觀察 非我 解脫"
  }
}