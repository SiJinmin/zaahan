{
  "ps": {
    "卷號": "3",
    "篇號": "87",
    "篇名": "觀五陰非我得解脫惱苦"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「色是苦，若色非是苦者，不應於色有病有苦生，亦不欲令如是，亦不令不如是；以色是苦，以色是苦故於色病生，亦得於色欲令如是、不令如是；受想行識亦復如是。比丘！色為常、無常耶？」",
    "比丘白佛：「無常，世尊！」",
    "「比丘！無常者是苦不？」",
    "比丘白佛：「是苦，世尊！」",
    "「比丘！若無常、苦，是變易法，多聞聖弟子寧於中見我、異我、相在不？」",
    "比丘白佛：「不也，世尊！」",
    "「受想行識亦復如是，是故，比丘！諸所有色——若過去若未來若現在、若內若外、若麁若細、若好若醜、若遠若近，彼一切非我、不異我，不相在，如實觀察；受想行識亦復如是。多聞聖弟子於色得解脫，於受想行識得解脫，我說彼解脫生老病死、憂悲惱苦、純大苦聚。」"
  ],
  "結": "佛說此經時，諸比丘聞佛所說，歡喜奉行。",
  "fu": {
    "摘": "諸所有色，彼一切非我、不異我，不相在，如實觀察；受想行識亦復如是。多聞聖弟子於色得解脫，於受想行識得解脫，我說彼解脫生老病死、憂悲惱苦、純大苦聚。",
    "法義": "苦 無常 解脫"
  }
}