{
  "ps": {
    "卷號": "4",
    "篇號": "89",
    "篇名": "不傷殺苦役清淨心惠施",
    "受者": "優波迦年少婆羅門"
  },
  "起": "如是我聞：一時，佛住舍衛國祇樹給孤獨園。",
  "法": [
    [
      "時，有年少婆羅門名優波迦來詣佛所，與世尊面相問訊慰勞已退坐一面白佛言：「瞿曇！諸婆羅門常稱歎邪盛大會，沙門瞿曇亦復稱歎邪盛大會不？」",
      "佛告優波迦：「我不一向稱歎，或有邪盛大會可稱歎，或有邪盛大會不可稱歎。」",
      "優波迦白佛：「何等邪盛大會可稱歎？何等邪盛大會不可稱歎？」",
      "佛告優波迦：「若邪盛大會繫群少特牛、水特、水牸及諸羊犢，小小眾生悉皆傷殺，逼迫苦切僕使作人，鞭笞恐怛悲泣號呼，不喜不樂，眾苦作役，如是等邪盛大會我不稱歎，以造大難故。若復大會不繫縛群牛，乃至不令眾生辛苦作役者，如是邪盛大會我所稱歎，以不造大難故。」"
    ],
    [
      "爾時，世尊即說偈言：「",
      "馬祀等大會，造諸大難事，如是等邪盛，大仙不稱歎。繫縛諸眾生，殺害微細蟲，是非為正會，大仙不隨順。",
      "若不害眾生，造作眾難者，是等名正會，大仙隨稱歎。",
      "惠施修供養，為應法邪盛，施者清淨心，梵行良福田，如是大會者，是則羅漢會，是會得大果，諸天皆歡喜。",
      "自行恭敬請，自手而施與，彼我悉清淨，是施得大果，慧者如是施，信心應解脫，無罪樂世間，智者往生彼。」"
    ]
  ],
  "結": "佛說此經已，優波迦婆羅門聞佛所說，歡喜隨喜，作禮而去。",
  "fu": {
    "摘": "若邪盛大會繫群少特牛及諸羊犢，小小眾生悉皆傷殺，逼迫苦切僕使作人，鞭笞恐怛悲泣號呼，不喜不樂，眾苦作役，如是等邪盛大會我不稱歎，以造大難故。",
    "法義": "傷殺 苦役 惠施"
  }
}