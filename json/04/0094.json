{
  "ps": {
    "卷號": "4",
    "篇號": "94",
    "篇名": "常近善知識护善法增长",
    "受者": "僧迦羅年少婆羅門"
  },
  "起": "如是我聞：一時，佛住舍衛國祇樹給孤獨園。",
  "法": [
    [
      "時，有年少婆羅門名僧迦羅來詣佛所，與世尊面相問訊慰勞已退坐一面白佛言：「瞿曇！不善男子云何可知？」",
      "佛告婆羅門：「譬猶如月。」",
      "婆羅門復問：「善男子云何可知？」",
      "佛告婆羅門：「譬猶如月。」"
    ],
    [
      "婆羅門白佛：「云何不善男子如月？」",
      "佛告婆羅門：「如月黑分，光明亦失，色亦失，所係亦失，日夜消滅乃至不現，如是，有人於如來所得信家心，受持淨戒，善學多聞，損己布施，正見真實，於如來所淨信、持戒、惠施、多聞、正見真直已，然後退失，於戒、聞、施、正見悉皆忘失，日夜消滅乃至須臾一切忘失。復次，婆羅門！若善男子不習近善知識，不數聞法，不正思惟，身行惡行、口行惡行、意行惡行，行惡因緣故，身壞命終墮惡趣泥梨中，如是，婆羅門！不善男子其譬如月。」"
    ],
    [
      "婆羅門白佛：「云何善男子其譬如月？」",
      "佛告婆羅門：「譬如明月，淨分光明，色澤日夜增明乃至月滿，一切圓淨，如是，善男子於如來法律得淨信心乃至正見真淨增明，戒增、施增、聞增、慧增，日夜增長，復於餘時親近善知識，聞說正法，內正思惟，行身善行、行口善行、行意善行故，以是因緣，身壞命終化生天上，婆羅門！是故善男子譬如月。」"
    ],
    "爾時世尊而說偈言：「譬如月無垢，周行於虛空，一切小星中，其光最盛明，淨信亦如是，戒聞離慳施，於諸慳世間，其施特明顯。」"
  ],
  "結": "佛說此經已，僧迦羅婆羅門聞佛所說，歡喜隨喜，從座起而去。",
  "fu": {
    "摘": "有人於如來所得信家心，受持淨戒，善學多聞，損己布施，正見真實，然後退失，悉皆忘失。若不習近善知識，不數聞法，不正思惟，身行惡行、口行惡行、意行惡行，身壞命終墮惡趣泥梨中。",
    "法義": "近善知識 正思惟 受持淨戒"
  }
}