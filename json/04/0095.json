{
  "ps": {
    "卷號": "4",
    "篇號": "95",
    "篇名": "施持戒梵行方能得大果",
    "受者": "生聞婆羅門"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有生聞婆羅門來詣佛所，與世尊面相問訊慰勞已退坐一面白佛言：「瞿曇！我聞瞿曇說言：『唯應施我，不應施餘人；施我得大果，非施餘人而得大果；應施我弟子，不應施餘弟子；施我弟子得大果報，非施餘弟子得大果報。』云何？瞿曇！作是語者為實說耶？非為謗毀瞿曇乎？為如說說、如法說耶？法次法說，不為餘人以同法來訶責耶？」",
    [
      "佛告婆羅門：「彼如是說者，謗毀我耳，非如說說、如法說、法次法說，不致他人來以同法呵責，所以者何？我不如是說：『應施於我，不應施餘；施我得大果報，非施餘人得大果報；應施我弟子，施我弟子得大果報，非施餘弟子得大果報。』然，婆羅門！我作如是說者作二種障，障施者施、障受者利。婆羅門乃至士夫以洗器餘食著於淨地，令彼處眾生即得利樂，我說斯等亦入福門，況復施人！婆羅門！然我復說：『施持戒者得果報不同犯戒！』」",
      "生聞婆羅門白佛言：「如是，瞿曇！我亦如是說：『施持戒者得大果報，非施犯戒！』」"
    ],
    "爾時世尊復說偈言：「若黑若有白，若赤若有色，犁雜及金色，純黃及鴿色，如是等牸牛，生犢姝好者，丁壯力具足，調善行捷疾，但使堪運重，不問本生色；人亦復如是，各隨彼彼生，剎利婆羅門，毘舍首陀羅，旃陀羅下賤，所生悉不同，但使持淨戒，離重擔煩惱，純一修梵行，漏盡阿羅漢，於世間善逝，施彼得大果；愚者無智慧，未甞聞正法，施彼無大果，不近善友故；若習善知識，如來及聲聞，清淨信善逝，根生堅固力，所住之善趣，及生大姓家，究竟般涅盤，大仙如是說。」"
  ],
  "結": "佛說此經已，生聞婆羅門聞佛所說，歡喜隨喜，作禮而去。",
  "fu": {
    "摘": "但使持淨戒，離重擔煩惱，純一修梵行，漏盡阿羅漢，於世間善逝，施彼得大果；愚者無智慧，未甞聞正法，施彼無大果，不近善友故。",
    "法義": "施 持戒 大果"
  }
}