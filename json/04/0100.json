{
  "ps": {
    "卷號": "4",
    "篇號": "100",
    "篇名": "明智所了知遠離息塵垢",
    "受者": "異婆羅門"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異婆羅門來詣佛所，面前問訊相慰勞已退坐一面，白佛言：「瞿曇！所謂佛者，云何為佛？為是父母制名？為是婆羅門制名？」時，婆羅門即說偈言：「佛者是世間，超渡之勝名，為是父母制，名之為佛耶？」",
    "爾時世尊說偈答言：「佛見過去世，如是見未來，亦見現在世，一切行起滅，明智所了知，所應修已修，應斷悉已斷，是故名為佛。歷劫求選擇，純苦無暫樂，生者悉磨滅，遠離息塵垢，拔諸使刺本，等覺故名佛。」"
  ],
  "結": "佛說偈已，彼婆羅門聞佛所說，歡喜隨喜，從座起去。",
  "fu": {
    "摘": "佛見過去世，如是見未來，亦見現在世，一切行起滅，明智所了知，所應修已修，應斷悉已斷，是故名為佛。歷劫求選擇，純苦無暫樂，生者悉磨滅，遠離息塵垢，拔諸使刺本，等覺故名佛。",
    "法義": "佛 知 斷"
  }
}