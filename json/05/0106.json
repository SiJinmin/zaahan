{
  "ps": {
    "卷號": "5",
    "篇號": "106",
    "篇名": "如來如實知色受想行識",
    "受者": "阿兔羅度比丘",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    [
      "爾時，有比丘名阿兔羅度住耆闍崛山。時，有眾多外道出家往詣阿兔羅度所，共相問訊，共相問訊已於一面住，白阿兔羅度言：「欲有所問，寧有閑暇為解釋不？」",
      "阿兔羅度語諸外道言：「隨所欲問，知者當答。」",
      "諸外道復問：「云何？尊者！如來死後為有耶？」",
      "阿兔羅度言：「如世尊說，此是無記。」",
      "又問：「如來死後為無耶？」",
      "阿兔羅度言：「如世尊說，此亦無記。」",
      "又問：「如來死後有無耶？非有非無耶？」",
      "阿兔羅度言：「如世尊說，此亦無記。」",
      "復問阿兔羅度言：「云何？尊者！如來死後有耶說言無記，死後無耶說言無記，死後有無耶非有非無耶說言無記，云何？尊者！沙門瞿曇為不知不見耶？」",
      "阿兔羅度言：「世尊非不知非不見。」",
      "時，諸外道於阿兔羅度所說心不喜悅，呵罵已，從座起去。"
    ],
    [
      "時，阿兔羅度知諸外道去已，往詣佛所，稽首佛足，於一面住，以諸外道所問向佛廣說，白佛言：「世尊！彼如是問，我如是答，為順諸法說耶？得無謗世尊耶？為順法耶？為違法耶？無令他來難詰、墮呵責處耶？」",
      "佛告阿兔羅度言：「我今問汝，隨所問答。阿兔羅度！色為常耶為無常耶？」",
      "答言：「無常。」",
      "「受想行識為常、無常耶？」",
      "答言：「無常，世尊！」",
      "如焰摩迦契經廣說，乃至「識是如來耶？」",
      "答曰：「不也。」",
      "佛告阿兔羅度：「作如是說者隨順諸記，不謗如來，非為越次，如如來說，諸次法說，無有能來難詰訶責者，所以者何？我於色如實知，色集、色滅、色滅道跡如實知。阿兔羅度！若捨如來所，作無知無見說者，此非等說。」"
    ]
  ],
  "結": "佛說此經已，阿兔羅度聞佛所說，歡喜奉行。",
  "fu": {
    "摘": "於色如實知，色集、色滅、色滅道跡如實知。",
    "法義": "如實知 無常 非我"
  }
}