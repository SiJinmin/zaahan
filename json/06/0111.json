{
  "ps": {
    "卷號": "6",
    "篇號": "111",
    "篇名": "如來說有流與有流滅",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住摩拘羅山。",
  "法": [
    "時，有侍者比丘名曰羅陀晡時從禪覺，往詣佛所，禮佛足，退坐一面，白佛言：「如世尊說有流，云何名有流？云何名有流滅？」",
    "佛告羅陀：「善哉所問！當為汝說！所謂有流者，愚癡無聞凡夫於色集、色滅、色味、色患、色離不如實知，不如實知故於色愛樂、讚歎、攝受、染著，緣愛樂色故取，緣取故有，緣有故生，緣生故老病死、憂悲惱苦增，如是純大苦聚斯集起；受想行識亦復如是，是名有流。",
    "多聞聖弟子於色集、色滅、色味、色患、色離如實知，如實知故於彼色不起愛樂、讚歎、攝受、染著，不愛樂、讚歎、攝受、染著故色愛則滅，愛滅則取滅，取滅則有滅，有滅則生滅，生滅則老病死、憂悲苦惱如是純大苦聚滅；受想行識亦復如是，是名如來所說有流、有流滅。」"
  ],
  "結": "佛說此經已，羅陀比丘聞佛所說，歡喜奉行。",
  "fu": {
    "摘": "多聞聖弟子於色集、色滅、色味、色患、色離如實知，如實知故於彼色不起愛樂、讚歎、攝受、染著，不愛樂、讚歎、攝受、染著故色愛則滅，愛滅則取滅，取滅則有滅，有滅則生滅，生滅則老病死、憂悲苦惱如是純大苦聚滅；受想行識亦復如是。",
    "法義": "有流 如實知 愛滅"
  }
}