{
  "ps": {
    "卷號": "6",
    "篇號": "113",
    "篇名": "為斷五陰苦出家修梵行",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住在摩拘羅山，侍者比丘名曰羅陀。",
  "法": [
    [
      "時，有眾多外道出家詣尊者羅陀所，共相問訊已退坐一面，問尊者羅陀言：「汝何故於沙門瞿曇所出家修梵行？」",
      "尊者羅陀答言：「我為斷苦故於世尊所出家修梵行。」",
      "復問：「汝為斷何等苦故於沙門瞿曇所出家修梵行？」",
      "羅陀答言：「為斷色苦故於世尊所出家修梵行，斷受想行識苦故於世尊所出家修梵行。」",
      "時，諸外道出家聞尊者羅陀所說，心不喜，從坐起，呵罵而去。"
    ],
    [
      "爾時，尊者羅陀知諸外道出家去已，作是念：「我向如是說將不毀謗世尊耶？如說說耶？如法說、法次法說耶？將不為他難問詰責墮負處耶？」爾時，尊者羅陀晡時從禪覺，往詣佛所，稽首佛足，却住一面，以其上事具白佛言：「世尊！我向所說得無過耶？將不毀謗世尊耶？不為他人難問詰責墮負處耶？如說說耶？如法說、法次法說耶？」",
      "佛告羅陀：「汝成實說，不毀如來，如說說，如法說，法次法說，所以者何？羅陀！色苦，為斷彼苦故出家修梵行；受想行識苦，為斷彼苦故出家修梵行。」"
    ]
  ],
  "結": "佛說此經已，羅陀比丘聞佛所說，歡喜奉行。",
  "fu": {
    "摘": "色苦，為斷彼苦故出家修梵行；受想行識苦，為斷彼苦故出家修梵行。",
    "法義": "斷苦 五陰 出家"
  }
}