{
  "ps": {
    "卷號": "6",
    "篇號": "116",
    "篇名": "五陰非我故出家修梵行",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住摩拘羅山。",
  "法": [
    [
      "時，有侍者比丘名曰羅陀，時，有眾多外道出家至羅陀所，共相問訊已退坐一面，問羅陀言：「汝何故於沙門瞿曇所出家修梵行？」",
      "羅陀答言：「於色見我、我所、我慢使繫著，彼若盡、離欲、滅、寂、沒；於受想行識見我、我所、我慢使繫著，彼若盡、離欲、滅、寂、沒故於世尊所出家修梵行。」",
      "諸外道出家聞是語，心不喜，從坐起，呵罵而去。"
    ],
    [
      "羅陀比丘晡時從禪覺，往詣佛所，稽首禮足，退坐一面，以其上事具白佛言：「世尊！我之所說得無毀謗世尊耶？不令他人難問詰責墮負處耶？不如說說、不如法說、非法次法說耶？」",
      "佛告羅陀：「汝真實說，不謗如來，不令他人難問詰責墮負處也，是如說說、如法說、法次法說，所以者何？於色見我、我所、我慢使繫著，彼若盡、離欲、滅、寂、沒故；受想行識見我、我所、我慢使繫著，彼若盡、離欲、滅、寂、沒故於如來所出家修梵行。」"
    ]
  ],
  "結": "佛說此經已，羅陀比丘聞佛所說，歡喜奉行。",
  "fu": {
    "摘": "於色受想行識見我、我所、我慢使繫著，彼若盡、離欲、滅、寂、沒故於如來所出家修梵行。",
    "法義": "非我 五陰 出家"
  }
}