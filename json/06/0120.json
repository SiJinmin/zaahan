{
  "ps": {
    "卷號": "6",
    "篇號": "120",
    "篇名": "五陰魔所作無常苦非我",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住摩拘羅山。",
  "法": [
    "時，有侍者比丘名曰羅陀，爾時，世尊告羅陀言：「諸所有色——若過去若未來若現在、若內若外、若麁若細、若好若醜、若遠若近，彼一切當觀皆是魔所作；諸所有受想行識——若過去若未來若現在、若內若外、若麁若細、若好若醜、若遠若近，彼一切當觀皆是魔所作。」",
    "佛告羅陀：「色為常耶為無常耶？」",
    "答曰：「無常，世尊！」",
    "復問：「若無常者，是苦耶？」",
    "答曰：「是苦，世尊！」",
    "「受想行識亦復如是。」",
    "復問：「羅陀！若無常、苦者，是變易法，多聞聖弟子寧於中見色是我、異我、相在不？」",
    "答曰：「不也，世尊！」",
    "佛告羅陀：「若多聞聖弟子於此五受陰不見是我、是我所故於諸世間都無所取，無所取故無所著，無所著故自覺涅槃：『我生已盡，梵行已立，所作已作，自知不受後有。』」"
  ],
  "結": "佛說此經已，羅陀比丘聞佛所說，歡喜奉行。",
  "fu": {
    "摘": "於此五受陰不見是我、是我所故於諸世間都無所取，無所取故無所著，無所著故自覺涅槃：『我生已盡，梵行已立，所作已作，自知不受後有。』",
    "法義": "魔 五陰 非我"
  }
}