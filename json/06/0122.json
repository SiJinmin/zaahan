{
  "ps": {
    "卷號": "6",
    "篇號": "122",
    "篇名": "染著名眾生愛盡則苦盡",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住摩拘羅山。",
  "法": [
    "時，有侍者比丘名曰羅陀白佛言：「世尊！所謂眾生者，云何名為眾生？」",
    "佛告羅陀：「於色染著纏綿，名曰眾生；於受想行識染著纏綿，名曰眾生。」",
    "佛告羅陀：「我說於色境界當散壞消滅，於受想行識境界當散壞消滅，斷除愛欲，愛盡則苦盡，苦盡者我說作苦邊。譬如聚落中諸小男小女嬉戲聚土作城郭宅舍，心愛樂著，愛未盡、欲未盡、念未盡、渴未盡，心常愛樂守護，言：『我城郭！我舍宅！』若於彼土聚愛盡、欲盡、念盡、渴盡，則以手撥足蹴令其消散，如是，羅陀！於色散壞、消滅、愛盡，愛盡故苦盡，苦盡故我說作苦邊。」"
  ],
  "結": "佛說此經已，羅陀比丘聞佛所說，歡喜奉行。",
  "fu": {
    "摘": "於色受想行識染著纏綿，名曰眾生。於色受想行識境界當散壞消滅，斷除愛欲，愛盡則苦盡，苦盡者我說作苦邊。",
    "法義": "愛 苦 盡"
  }
}