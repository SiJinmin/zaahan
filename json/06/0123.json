{
  "ps": {
    "卷號": "6",
    "篇號": "123",
    "篇名": "有身滅當證身滅道當修",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住摩拘羅山。",
  "法": [
    "時，有侍者比丘名曰羅陀往詣佛所，稽首禮足，退坐一面，白佛言：「善哉！世尊！為我略說法要，我聞法已，當獨一靜處專心思惟，不放逸住：『所以族姓子剃除鬚髮，身著染衣，正信非家，出家學道，增加精進，修諸梵行，見法自知作證：我生已盡，梵行已立，所作已作，自知不受後有。』」",
    "爾時世尊告羅陀曰：「善哉！羅陀！能於佛前問如是義。諦聽！善思！當為汝說。",
    "羅陀！當知有身、有身集、有身滅、有身滅道跡。",
    "何等為有身？謂五受陰，色受陰、受、想、行、識受陰。",
    "云何有身集？謂當來有愛貪喜俱，於彼彼愛樂，是名有身集。",
    "云何有身滅？謂當來有愛喜貪俱、彼彼愛樂無餘斷、捨、吐、盡、離欲、寂、沒，是名有身盡。",
    "云何有身滅道跡？謂八正道——正見、正志、正語、正業、正命、正方便、正念、正定，是名有身滅道跡。",
    "有身當知，有身集當斷，有身滅當證，有身滅道跡當修。",
    "羅陀！若多聞聖弟子於有身若知若斷、有身集若知若斷、有身滅若知若證、有身滅道跡若知若修已，羅陀！名斷愛、離愛、轉結、止慢、無間等、究竟苦邊。」",
    "羅陀比丘聞佛所說，歡喜奉行，從坐起，作禮而去。",
    "世尊如是教授已，羅陀比丘獨一靜處專精思惟：「所以善男子剃除鬚髮，著染色衣，正信非家，出家學道，增益精進，修諸梵行，見法自知作證：『我生已盡，梵行已立，所作已作，自知不受後有。』」成阿羅漢，心善解脫。"
  ],
  "結": "佛說此經已，羅陀比丘聞佛所說，歡喜奉行。",
  "fu": {
    "摘": "云何有身滅？謂當來有愛喜貪俱、彼彼愛樂無餘斷、捨、吐、盡、離欲、寂、沒，是名有身盡。",
    "法義": "有身 集 滅"
  }
}