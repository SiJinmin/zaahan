{
  "ps": {
    "卷號": "6",
    "篇號": "125",
    "篇名": "五陰無常苦是魔及所作",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住摩拘羅山。",
  "法": [
    "時，有侍者比丘名曰羅陀，爾時，世尊告羅陀比丘言：「諸所有色——若過去若未來若現在、若內若外、若麁若細、若好若醜、若遠若近，彼一切皆是魔所作；受想行識亦復如是。」",
    "「羅陀！於意云何？色為常耶為無常耶？」",
    "答曰：「無常，世尊！」",
    "「若無常者，是苦耶？」",
    "答曰：「是苦，世尊！」",
    "「若無常、苦者，是變易法，多聞聖弟子寧於中見我、異我、相在不？」",
    "答曰：「不也，世尊！」",
    "「受想行識亦復如是。」",
    "「是故，羅陀！多聞聖弟子於色生厭，於受想行識生厭，厭故不樂，不樂故解脫，解脫知見：『我生已盡，梵行已立，所作已作，自知不受後有。』」"
  ],
  "結": "佛說此經已，羅陀比丘聞佛所說，歡喜奉行。",
  "同": "第三經亦如是，所異者，佛告羅陀：「多聞聖弟子於此五受陰陰陰觀察非我、非我所，觀察已於諸世間都無所取，不取故不著，不著故自覺涅槃：『我生已盡，梵行已立，所作已作，自知不受後有。』」",
  "fu": {
    "摘": "諸所有色——若過去若未來若現在、若內若外、若麁若細、若好若醜、若遠若近，彼一切皆是魔所作；受想行識亦復如是。",
    "法義": "魔 無常 厭"
  }
}