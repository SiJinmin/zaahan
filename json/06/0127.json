{
  "ps": {
    "卷號": "6",
    "篇號": "127",
    "篇名": "五陰當斷滅捨棄如病殺",
    "受者": "羅陀比丘",
    "地點": "摩拘羅山"
  },
  "起": "如是我聞：一時，佛住摩拘羅山，時，有侍者比丘名曰羅陀，爾時世尊告羅陀言：",
  "法": "諸所有色——若過去若未來若現在、若內若外、若麁若細、若好若醜、若遠若近，彼一切當觀皆是斷法；受想行識亦復如是。多聞聖弟子如是觀者於色生厭，於受想行識生厭，厭故不樂，不樂故解脫，解脫知見自知：『我生已盡，梵行已立，所作已作，自知不受後有。』",
  "結": "佛說此經已，羅陀比丘聞佛所說，歡喜奉行。",
  "同": "如是觀察斷法，如是觀察滅法，觀察棄捨法，觀察無常法，觀察苦法，觀察空法，觀察非我法，觀察無常、苦、空、非我法，觀察病法，觀察癰法，觀察刺法，觀察殺法，觀察殺根本法，觀察病、癰、刺、殺、殺根本法，如是諸經皆如上說。",
  "fu": {
    "摘": "諸所有色，彼一切當觀皆是斷法、滅法、棄捨法、無常、苦、空、非我法、病、癰、刺、殺、殺根本法；受想行識亦復如是。",
    "法義": "斷 滅 棄捨"
  }
}