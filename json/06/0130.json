{
  "ps": {
    "卷號": "6",
    "篇號": "130",
    "篇名": "斷知五受陰當求于大師"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "欲斷五受陰者當求大師，何等為五？謂色受陰、受、想、行、識受陰，欲斷此五受陰，當求大師。",
  "結": "佛說此經已，諸比丘聞佛所說，歡喜奉行。",
  "同": "如當斷，如是當知、當吐、當息、當捨亦復如是。如求大師，如是勝師者、順次師者、教誡者、勝教誡者、順次教誡者、通者、廣通者、圓通者、導者、廣導者、究竟導者、說者、廣說者、順次說者、正者、伴者、真知識者、親者、愍者、悲者、崇義者、安慰者、崇樂者、崇觸者、崇安慰者、欲者、精進者、方便者、勤者、勇猛者、固者、強者、堪能者、專者、心不退者、堅執持者、常習者、不放逸者、和合者、思量者、憶念者、覺者、知者、明者、慧者、受者、思惟者、梵行者、念處者、正勤者、如意足者、根者、力者、覺分者、道分者、止者、觀者、念身者、正憶念者亦復如是。",
  "fu": {
    "摘": "欲斷欲知五受陰者當求大師。",
    "法義": "斷 知 大師"
  }
}