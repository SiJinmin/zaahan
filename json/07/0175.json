{
  "ps": {
    "卷號": "7",
    "篇號": "175",
    "篇名": "當起增上欲懃滅無常火"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「猶如有人火燒頭衣，當云何救？」",
    "比丘白佛言：「世尊！當起增上欲，慇懃方便時救令滅。」",
    "佛告比丘：「頭衣燒然尚可暫忘，無常盛火應盡除斷滅，為斷無常火故，勤求大師，斷何等無常故勤求大師？謂斷色無常故勤求大師，斷受想行識無常故勤求大師。」"
  ],
  "結": "佛說此經已，諸比丘聞佛所說，歡喜奉行。",
  "同": [
    "如斷無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，如是八種救頭然譬經如上廣說。",
    "如求大師，如是求種種教、隨順教如上廣說。",
    "如斷義，如是知義、盡義、吐義、止義、捨義、滅義、沒義亦復如是。"
  ],
  "fu": {
    "摘": "頭衣燒然尚可暫忘，無常盛火應盡除斷滅，為斷無常火故，勤求大師，斷何等無常故勤求大師？謂斷色無常故勤求大師，受想行識亦如是。",
    "法義": "火 滅 大師"
  }
}