{
  "ps": {
    "卷號": "7",
    "篇號": "177",
    "篇名": "為斷無常火隨修四念處"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「猶如有人火燒頭衣，當云何救？」",
    "比丘白佛言：「世尊！當起增上欲，慇懃方便時救令滅。」",
    "佛告比丘：「頭衣燒然尚可暫忘，無常盛火應盡斷，為斷無常火故，隨修內身身觀住，云何為斷無常火故隨修內身身觀住？謂色無常，為斷彼故，隨修內身身觀住；受想行識無常，為斷彼故，隨修內身身觀住。」"
  ],
  "結": "佛說此經已，諸比丘聞佛所說，歡喜奉行。",
  "同": [
    "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常。",
    "如內身身觀住八經，如是外身身觀八經、內外身身觀八經如上說。",
    "如身念處二十四經，如是受念處、心念處、法念處二十四經如上說。",
    "如當斷無常九十六經，如是當知、當吐、當盡、當止、當捨、當滅、當沒，一一九十六經亦如上說。"
  ],
  "fu": {
    "摘": "色受想行識無常，頭衣燒然尚可暫忘，無常盛火應盡斷、應知、應吐、應盡、應止、應捨、應滅、應沒，故隨修身身觀住、受受觀住、心心觀住、法法觀住。",
    "法義": "斷 隨修 四念處"
  }
}