{
  "ps": {
    "卷號": "7",
    "篇號": "182",
    "篇名": "為斷無常火故修念覺分"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「猶如有人火燒頭衣，當云何救？」",
    "比丘白佛言：「世尊！當起增上欲，慇懃方便時救令滅。」",
    "佛告比丘：「頭衣燒然尚可暫忘，無常盛火當盡斷，為斷無常火故修念覺分。斷何等法無常故修念覺分？謂斷色無常修念覺分，當斷受想行識無常修念覺分。」"
  ],
  "結": "佛說此經已，諸比丘聞佛所說，歡喜奉行。",
  "同": [
    "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，八經如上說。",
    "如念覺分八經，如是擇法覺分、精進覺分、喜覺分、猗覺分、捨覺分、定覺分，一一八經亦如上說。",
    "如當斷五十六經，如是當知、當吐、當盡、當止、當捨、當滅、當沒，一一五十六經如上說。"
  ],
  "fu": {
    "摘": "為斷無常火故，修念覺分、擇法覺分、精進覺分、喜覺分、猗覺分、捨覺分、定覺分。",
    "法義": "無常 斷 覺分"
  }
}