{
  "ps": {
    "卷號": "7",
    "篇號": "184",
    "篇名": "為斷無常火修苦習盡道"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「猶如有人火燒頭衣，當云何救？」",
    "比丘白佛言：「世尊！當起增上欲，慇懃方便時救令滅。」",
    "佛告比丘：「頭衣燒然尚可暫忘，無常盛火當盡斷無餘，為斷無常火故當修苦習盡道。斷何等無常法故當修苦習盡道？謂斷色無常故當修苦習盡道，斷受想行識無常故當修苦習盡道。」"
  ],
  "結": "佛說此經已，諸比丘聞佛所說，歡喜奉行。",
  "同": [
    "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。",
    "如苦習盡道八經，如是苦盡道、樂非盡道、樂盡道，一一八經亦如上說。",
    "如當斷三十二經，如是當知、當吐、當盡、當止、當捨、當滅、當沒，一一三十二經亦如上說。"
  ],
  "fu": {
    "摘": "為斷、知、吐、盡、止、捨、滅、沒無常火故，當修苦習盡道、苦盡道、樂非盡道、樂盡道。",
    "法義": "無常 苦習 道"
  }
}