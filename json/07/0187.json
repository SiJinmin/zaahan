{
  "ps": {
    "卷號": "7",
    "篇號": "187",
    "篇名": "無貪欲惱苦堪任證滅盡"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "以成就一法故，不復堪任知色無常，知受想行識無常。何等為一法成就？謂貪欲一法成就，不堪能知色無常，知受想行識無常。",
    "何等一法成就？謂無貪欲成就，無貪欲法者，堪能知色無常，堪能知受想行識無常。"
  ],
  "結": "佛說此經已，諸比丘聞佛所說，歡喜奉行。",
  "同": [
    "如成就、不成就，如是知、不知，親、不親，明、不明，識、不識，察、不察，量、不量，覆、不覆，種、不種，掩、不掩，映翳、不翳，亦如是。",
    "如是知，如是識、解、受、求、辯、獨證，亦復如是。",
    "如貪，如是恚、癡、瞋、恨、呰、執、嫉、慳、幻、諂、無慙、無愧、慢、慢慢、增慢、我慢、增上慢、邪慢、卑慢、憍慢、放逸、矜高、曲為相規、利誘、利惡、欲多、欲常、欲不敬、惡口、惡知識、不忍貪、嗜不貪、惡貪、身見、邊見、邪見、見取、戒取、欲愛、瞋恚、睡眠、掉悔、疑、惛悴、蹁蹮、贔屓、懶、亂想、不正憶、身濁、不直、不軟、不異、欲覺、恚覺、害覺、親覺、國土覺、輕易覺、愛他家覺、愁憂惱苦，於此等一一法乃至映翳，不堪任滅色作證，何等為一法？所謂惱苦，以惱苦映翳故，不堪任於色滅盡作證，不堪任於受想行識滅盡作證。一法不映翳故，堪任於色滅盡作證，堪任於受想行識滅盡作證，何等一法？謂惱苦，此一法不映翳故，堪任於色滅盡作證，堪任於受想行識滅盡作證。"
  ],
  "fu": {
    "摘": "貪欲成就者，不堪能知色受想行識無常；無貪欲成就者，堪能知色受想行識無常。以惱苦映翳故，不堪任於色受想行識滅盡作證；惱苦不映翳故，堪任於色受想行識滅盡作證。",
    "法義": "貪欲 惱苦 證滅盡"
  }
}