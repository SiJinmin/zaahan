{
  "ps": {
    "卷號": "8",
    "篇號": "195",
    "篇名": "根尘識觸受一切無常苦"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "一切無常，云何一切無常？謂眼無常，若色、眼識、眼觸，若眼觸因緣生受——苦覺、樂覺、不苦不樂覺，彼亦無常；耳鼻舌身意亦復如是。多聞聖弟子如是觀者於眼生厭，若色、眼識、眼觸、眼觸因緣生受——苦覺、樂覺、不苦不樂覺，於彼生厭；耳鼻舌身意、聲香味觸法、意識、意觸、意觸因緣生受——苦覺、樂覺、不苦不樂覺，彼亦生厭，厭故不樂，不樂故解脫，解脫知見：『我生已盡，梵行已立，所作已作，自知不受後有。』",
  "結": "佛說此經已，諸比丘聞佛所說，歡喜奉行。",
  "同": "如無常經，如是苦、空、無我亦如是說。",
  "fu": {
    "摘": "一切無常，云何一切無常？謂眼無常，若色、眼識、眼觸，若眼觸因緣生受——苦覺、樂覺、不苦不樂覺，彼亦無常；耳鼻舌身意亦復如是。",
    "法義": "識 受 無常"
  }
}