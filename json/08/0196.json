{
  "ps": {
    "卷號": "8",
    "篇號": "196",
    "篇名": "一切無常苦觀者得解脫"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "一切無常，云何一切？謂眼無常，若色、眼識、眼觸、眼觸因緣生受——若苦、若樂、不苦不樂，彼亦無常；如是耳鼻舌身意，若法、意識、意觸、意觸因緣生受——若苦、若樂、不苦不樂，彼亦無常。多聞聖弟子如是觀者於眼解脫，若色、眼識、眼觸、眼觸因緣生受——若苦、若樂、不苦不樂，彼亦解脫；如是耳鼻舌身意、法，意識、意觸、意觸因緣生受——若苦、若樂、不苦不樂，彼亦解脫，我說彼解脫於生老病死、憂悲惱苦。",
  "結": "佛說此經已，諸比丘聞佛所說，歡喜奉行。",
  "同": "如說一切無常，如是一切苦、一切空、一切非我、一切虛業法、一切破壞法、一切生法、一切老法、一切病法、一切死法、一切愁憂法、一切煩惱法、一切集法、一切滅法、一切知法、一切識法、一切斷法、一切覺法、一切作證、一切魔、一切魔勢、一切魔器、一切然、一切熾然、一切燒，皆如上二經廣說。",
  "fu": {
    "摘": "一切無常，云何一切？謂眼無常，若色、眼識、眼觸、眼觸因緣生受——若苦、若樂、不苦不樂，彼亦無常；如是耳鼻舌身意，若法、意識、意觸、意觸因緣生受——若苦、若樂、不苦不樂，彼亦無常。",
    "法義": "觀 六根 無常"
  }
}