{
  "ps": {
    "卷號": "8",
    "篇號": "198",
    "篇名": "觀內外入處一切皆非我",
    "受者": "羅睺羅尊者",
    "地點": "王舍城耆闍崛山"
  },
  "起": "如是我聞：一時，佛住王舍城耆闍崛山。",
  "法": [
    "爾時，尊者羅睺羅往詣佛所，稽首佛足，退住一面，白佛言：「世尊！云何知、云何見我內識身及外一切相，令我、我所、我慢使繫著不生？」",
    "爾時，世尊告羅睺羅：「善哉！羅睺羅！能問如來甚深之義。」佛告羅睺羅：「眼——若過去若未來若現在、若內若外、若麤若細、若好若醜、若遠若近，彼一切非我、非異我、不相在，如實知；耳鼻舌身意亦復如是，羅睺羅！作如是知、如是見我此識身及外一切相，令我、我所、我慢使繫著不生。羅睺羅！如是我、我所、我慢使繫著不生者，羅睺羅！是名斷愛濁見，正無間等，究竟苦邊。」"
  ],
  "結": "佛說此經已，尊者羅睺羅聞佛所說，歡喜奉行。",
  "同": "如內入處，如是外入處——色聲香味觸法，眼識、耳鼻舌身意識，眼觸、耳鼻舌身意觸，眼觸生受、耳鼻舌身意觸生受，眼觸生想、耳鼻舌身意觸生想，眼觸生思、耳鼻舌身意觸生思，眼觸生愛、耳鼻舌身意觸生愛，亦如上說。",
  "fu": {
    "摘": "眼非我、非異我、不相在，如實知；耳鼻舌身意亦復如是，作如是知、如是見我此識身及外一切相，令我、我所、我慢使繫著不生，是名斷愛濁見，正無間等，究竟苦邊。",
    "法義": "入處 非我 斷愛"
  }
}