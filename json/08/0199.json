{
  "ps": {
    "卷號": "8",
    "篇號": "199",
    "篇名": "知內外入處一切皆非我",
    "受者": "羅睺羅尊者",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告羅睺羅：「云何知、云何見，於此識身及外一切相無有我、我所、我慢使繫著？」",
    "羅睺羅白佛言：「世尊是法根、法眼、法依，善哉！世尊！當為諸比丘廣說此義，諸比丘聞已，當受奉行。」",
    "佛告羅睺羅：「善哉！諦聽！當為汝說。諸所有眼——若過去若未來若現在、若內若外、若麤若細、若好若醜、若遠若近，彼一切非我、非異我、不相在，如實正觀，羅睺羅！耳鼻舌身意亦復如是，羅睺羅！如是知、如是見我此識身及外一切相，我、我所、我慢使繫著不生，羅睺羅！如是比丘越於二，離諸相，寂滅解脫，羅睺羅！如是比丘斷諸愛欲，轉去諸結，究竟苦邊。」"
  ],
  "結": "佛說此經已，羅睺羅聞佛所說，歡喜奉行。",
  "同": "如內入，如是外入，乃至意觸因緣生受，亦如是廣說。",
  "fu": {
    "摘": "諸所有眼，彼一切非我、非異我、不相在，如實正觀，耳鼻舌身意亦復如是，如是知、如是見我此識身及外一切相，我、我所、我慢使繫著不生，如是比丘越於二，離諸相，寂滅解脫，如是比丘斷諸愛欲，轉去諸結，究竟苦邊。",
    "法義": "入處 非我 解脫"
  }
}