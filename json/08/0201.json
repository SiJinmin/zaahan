{
  "ps": {
    "卷號": "8",
    "篇號": "201",
    "篇名": "當正觀無常次第盡有漏",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘來詣佛所，稽首佛足，退住一面，白佛言：「世尊！云何知、云何見次第疾得漏盡？」",
    "爾時，世尊告彼比丘：「當正觀無常，何等法無常？謂眼無常，若色、眼識、眼觸、眼觸因緣生受—若苦、若樂、不苦不樂，當觀無常；耳鼻舌身意當觀無常，若法、意識、意觸、意觸因緣生受—若苦、若樂、不苦不樂，彼亦無常，比丘！如是知、如是見次第盡有漏。」"
  ],
  "結": "時，彼比丘聞佛所說，歡喜作禮而去。",
  "同": "如是比丘所說經，若差別者：「云何知、云何見次第盡一切結、斷一切縛、斷一切使、斷一切上煩惱、斷一切結、斷諸流、斷諸軛、斷諸取、斷諸觸、斷諸蓋、斷諸纏、斷諸垢、斷諸愛、斷諸意、斷邪見生正見、斷無明生明？」「比丘！如是觀眼無常，乃至如是知、如是見次第無明斷、明生。」時，彼比丘聞佛所說，歡喜，歡喜已作禮而去。",
  "fu": {
    "摘": "當正觀眼無常，若色、眼識、眼觸、眼觸因緣生受—若苦、若樂、不苦不樂，當觀無常；耳鼻舌身意亦如是，如是知、如是見次第盡有漏、盡一切結、斷一切縛、斷一切使、斷一切上煩惱、斷一切結、斷諸流、斷諸軛、斷諸取、斷諸觸、斷諸蓋、斷諸纏、斷諸垢、斷諸愛、斷諸意、斷邪見生正見、斷無明生明。",
    "法義": "觀 無常 漏盡"
  }
}