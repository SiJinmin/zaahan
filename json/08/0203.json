{
  "ps": {
    "卷號": "8",
    "篇號": "203",
    "篇名": "無明離欲则明生得正智",
    "地點": "毘舍離耆婆拘摩羅藥師菴羅園"
  },
  "起": "如是我聞：一時，佛住毘舍離耆婆拘摩羅藥師菴羅園。",
  "法": [
    "爾時，世尊告諸比丘：「若有比丘能斷一法者則得正智，能自記說：『我生已盡，梵行已立，所作已作，自知不受後有。』」",
    "諸比丘白佛言：「世尊是法根、法眼、法依，唯願演說，諸比丘聞已，當受奉行。」",
    "佛告諸比丘：「諦聽！善思！當為汝說。諸比丘！云何一法斷故乃至不受後有？所謂無明離欲明生，得正智，能自記說：『我生已盡，梵行已立，所作已作，自知不受後有。』」",
    "時，有異比丘從坐起，整衣服，偏袒右肩，為佛作禮，右膝著地，合掌白佛言：「世尊！云何知、云何見無明離欲明生？」",
    "佛告比丘：「當正觀察眼無常，若色、眼識、眼觸、眼觸因緣生受—若苦、若樂、不苦不樂，彼亦正觀無常；耳鼻舌身意亦復如是，比丘！如是知、如是見無明離欲明生。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "當正觀察眼無常，若色、眼識、眼觸、眼觸因緣生受—若苦、若樂、不苦不樂，彼亦正觀無常；耳鼻舌身意亦復如是，比丘！如是知、如是見無明離欲明生。",
    "法義": "無明離欲 明生 正智"
  }
}