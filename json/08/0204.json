{
  "ps": {
    "卷號": "8",
    "篇號": "204",
    "篇名": "如實知見得厭離解脫",
    "受者": "阿難尊者",
    "地點": "毘舍離耆婆拘摩羅藥師菴羅園"
  },
  "起": "如是我聞：一時，佛住毘舍離耆婆拘摩羅藥師菴羅園，爾時，世尊告尊者阿難：",
  "法": "於眼當如實知、如實見，若眼、色、眼識、眼觸、眼觸因緣生受—若苦、若樂、不苦不樂，彼亦如實知、如實見；耳鼻舌身意亦復如是。彼如實知、如實見已，於眼生厭，若色、眼識、眼觸、眼觸因緣生受—若苦、若樂、不苦不樂，彼亦生厭；耳鼻舌身意亦復如是，厭已不樂，不樂已解脫，解脫知見：『我生已盡，梵行已立，所作已作，自知不受後有。』",
  "結": "佛說此經已，諸比丘聞佛所說，歡喜奉行。",
  "fu": {
    "摘": "於眼如實知如實見已於眼生厭，若色、眼識、眼觸、眼觸因緣生受，彼亦生厭；耳鼻舌身意亦復如是，厭已不樂，不樂已解脫。",
    "法義": "如實知見 厭 不樂"
  }
}