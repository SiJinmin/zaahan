{
  "ps": {
    "卷號": "8",
    "篇號": "209",
    "篇名": "入處見非我不染得解脫",
    "地點": "毘舍離耆婆拘摩羅藥師菴羅園"
  },
  "起": "如是我聞：一時，佛住毘舍離耆婆拘摩羅藥師菴羅園。",
  "法": [
    "爾時，世尊告諸比丘：「有六觸入處，云何為六？眼觸入處，耳鼻舌身意觸入處。沙門、婆羅門於此六觸入處集滅味患離不如實知，當知是沙門、婆羅門去我法律遠，如虛空與地。」",
    "時，有異比丘從坐起，整衣服，為佛作禮，合掌白佛言：「我具足如實知此六觸入處集滅味患離。」",
    "佛告比丘：「我今問汝，汝隨問答我。比丘！汝見眼觸入處是我、異我、相在不？」",
    "答言：「不也，世尊！」",
    "佛告比丘：「善哉！善哉！於此眼觸入處非我、非異我、不相在如實知見者不起諸漏、心不染著、心得解脫，是名初觸入處已斷已知，斷其根本，如截多羅樹頭，於未來法永不復起，所謂眼識及色；汝見耳鼻舌身意觸入處是我、異我、相在不？」",
    "答言：「不也，世尊！」",
    "佛告比丘：「善哉！善哉！於耳鼻舌身意觸入處非我、非異我、不相在，作如是如實知見者不起諸漏、心不染著、以得解脫，是名比丘六觸入處已斷已知，斷其根本，如截多羅樹頭，於未來世欲不復生，謂意識法。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於此眼觸入處非我、非異我、不相在如實知見者不起諸漏、心不染著、心得解脫，是名觸入處已斷已知，斷其根本，如截多羅樹頭，於未來世欲不復生；耳鼻舌身意觸入處亦如是。",
    "法義": "入處 非我 解脫"
  }
}