{
  "ps": {
    "卷號": "8",
    "篇號": "210",
    "篇名": "见恶莫憂苦见善莫贪愛",
    "地點": "毘舍離耆婆拘摩羅藥師菴羅園"
  },
  "起": "如是我聞：一時，佛住毘舍離城耆婆拘摩羅藥師菴羅園，爾時，世尊告諸比丘：",
  "法": [
    "莫樂莫苦，所以者何？",
    "有六觸入處地獄，眾生生彼地獄中者，眼所見不可愛色，不見可愛色，見不可念色，不見可念色，見不善色，不見善色，以是因緣故，一向受憂苦；耳聲、鼻香、舌味、身觸、意識法，見不可愛，不見可愛，見不可念，不見可念，見不善法，不見善法，以是因緣故，長受憂苦。",
    "諸比丘！有六觸入處，其有眾生生彼處者，眼見可愛，不見不可愛，見可念色，非不可念色，見善色，非不善色，以是因緣故，一向長受喜樂；耳聲、鼻香、舌味、身觸、意所識法，可愛非不可愛，可念非不可念，見善非不善。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有六觸入處地獄，眾生生彼地獄中者，眼所見不可愛色，不見可愛色，見不可念色，不見可念色，見不善色，不見善色，以是因緣故，一向受憂苦；耳聲、鼻香、舌味、身觸、意法亦如是。",
    "法義": "地獄 憂苦 喜樂"
  }
}