{
  "ps": {
    "卷號": "8",
    "篇號": "213",
    "篇名": "如實知入处純大苦聚滅"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "當為汝等演說二法，諦聽！善思！何等為二？眼色為二，耳聲、鼻香、舌味、身觸、意法為二，是名二法。若有沙門、婆羅門作如是說：『是非二者，沙門瞿曇所說二法，此非為二。』彼自以意說二法者，但有言說，聞已不知，增其疑惑，以非其境界故，所以者何？緣眼色眼識生，三事和合緣觸，觸生受—若苦、若樂、不苦不樂，若於此受集、受滅、受味、受患、受離不如實知者，種貪欲身觸，種瞋恚身觸，種戒取身觸，種我見身觸，亦種殖增長諸惡不善法，如是純大苦集皆從集生；如是耳鼻舌身意法緣生意識，三事和合觸，廣說如上。",
    "復次，眼緣色生眼識，三事和合觸，觸緣受—若苦、若樂、不苦不樂，於此諸受集、滅、味、患、離如是知，如是知已，不種貪欲身觸，不種瞋恚身觸，不種戒取身觸，不種我見身觸，不種諸惡不善法，如是諸惡不善法滅，純大苦聚滅；耳鼻舌身意法亦復如是。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "眼緣色生眼識，三事和合觸，觸緣受—若苦、若樂、不苦不樂，於此諸受集、滅、味、患、離如是知，如是知已，不種貪欲身觸，不種瞋恚身觸，不種戒取身觸，不種我見身觸，不種諸惡不善法，如是諸惡不善法滅，純大苦聚滅；耳鼻舌身意法亦復如是。",
    "法義": "如實知 集滅味患離 苦滅"
  }
}