{
  "ps": {
    "卷號": "8",
    "篇號": "215",
    "篇名": "如實知离貪不待時滅然",
    "受者": "富留那尊者"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者富留那比丘往詣佛所，稽首佛足，退住一面，白佛言：「世尊說現法、說滅熾然、說不待時、說正向、說即此見、說緣自覺，世尊！云何為現法乃至緣自覺？」",
    "佛告富留那：「善哉！富留那！能作此問。富留那！諦聽！善思！當為汝說。",
    "富留那！比丘眼見色已覺知色、覺知色貪—我此內有眼識色貪，我此內有眼識色貪如實知。富留那！若眼見色已覺知色，覺知色貪，我此內有眼識色貪如實知者，是名現見法。",
    "云何滅熾然？云何不待時？云何正向？云何即此見？云何緣自覺？富留那！比丘眼見色已覺知色，不起色貪覺，我有內眼識色貪，不起色貪覺如實知，若，富留那！比丘眼見色已覺知已不起色貪覺，如實知色，不起色貪覺如實知，是名滅熾然、不待時、正向、即此見、緣自覺；耳鼻舌身意亦復如是。」"
  ],
  "結": "佛說此經已，富留那比丘聞佛所說，歡喜奉行。",
  "fu": {
    "摘": "若眼見色已如實知色，不起色貪覺如實知，是名滅熾然、不待時、正向、即此見、緣自覺；耳鼻舌身意亦復如是。",
    "法義": "貪 覺知 滅熾然"
  }
}