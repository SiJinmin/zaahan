{
  "ps": {
    "卷號": "8",
    "篇號": "216",
    "篇名": "貪樂世間事如沒于大海"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "言大海者，愚夫所說，非聖所說，此大小水耳，云何聖所說海？謂眼識色已，愛念、深著，貪樂身、口、意業，是名為海，一切世間阿修羅眾乃至天、人悉於其中貪樂沈沒，如狗肚藏，如亂草蘊，此世、他世絞結纏鎖亦復如是；耳識聲、鼻識香、舌識味、身識觸，此世、他世絞結纏鏁亦復如是。",
  "結": "佛說此經已，諸比丘聞佛所說，歡喜奉行。",
  "同": "如身、口、意業，如是貪、恚、癡、老、病、死亦如是說；如五根三經，六根三經亦如是說。",
  "fu": {
    "摘": "眼識色已，愛念、深著，貪樂身、口、意業，是名為海，一切世間天、人悉於其中貪樂沈沒；耳識聲、鼻識香、舌識味、身識觸、意識法，亦復如是。",
    "法義": "大海 貪樂 世間"
  }
}