{
  "ps": {
    "卷號": "8",
    "篇號": "217",
    "篇名": "離入處大海能斷一切苦"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "所謂海者，世間愚夫所說，非聖所說，海大小水耳；眼是人大海，彼色為濤波，若能堪色濤波者，得度眼大海竟，於濤波迴澓諸水、惡蟲、羅剎女鬼；耳鼻舌身意是人大海，聲香味觸法為濤波，若堪忍彼法濤波，得度於意海竟，於濤波迴澓惡蟲、羅剎女鬼。",
    "爾時世尊以偈頌曰：大海巨濤波，惡蟲羅剎怖，難度而能度；集離永無餘，能斷一切苦，不復受餘有，永之般涅槃，不復還放逸。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "集離永無餘，能斷一切苦，不復受餘有，永之般涅槃，不復還放逸。",
    "法義": "入處 度 有"
  }
}