{
  "ps": {
    "卷號": "8",
    "篇號": "227",
    "篇名": "如來不計我故無取無著"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "計者是病，計者是癰，計者是刺，如來以不計住故離病、離癰、離刺，是故，比丘欲求不計住、離病、離癰、離刺者，彼比丘莫計眼我、我所，莫計眼相屬，莫計色、眼識、眼觸、眼觸因緣生受，內覺若苦、若樂、不苦不樂，彼亦莫計是我、我所、相在；耳鼻舌身意亦復如是。比丘！如是不計者則無所取，無所取故無所著，無所著故自覺涅槃：『我生已盡，梵行已立，所作已作，自知不受後有。』",
  "結": "佛說此經已，諸比丘聞佛所說，歡喜奉行。",
  "同": "如眼等所說，餘一一事亦如是。",
  "fu": {
    "摘": "如來以不計住故離病、離癰、離刺，是故，眼、色、眼識、眼觸、眼觸因緣生受，莫計是我、我所、相在；耳鼻舌身意亦復如是。如是不計者則無所取，無所取故無所著，無所著故自覺涅槃。",
    "法義": "計 我 取著"
  }
}