{
  "ps": {
    "卷號": "9",
    "篇號": "233",
    "篇名": "有愛世間集愛盡世間滅"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "我今當說世間、世間集、世間滅、世間滅道跡，諦聽！善思！",
    "云何為世間？謂六內入處，云何六？眼內入處，耳鼻舌身意內入處。",
    "云何世間集？謂當來有愛喜貪俱，彼彼集著。",
    "云何世間滅？謂當來有愛喜貪俱，彼彼集著無餘斷，已捨、已吐、已盡、離欲、滅、止、沒。",
    "云何世間滅道跡？謂八聖道—正見、正志、正語、正業、正命、正方便、正念、正定。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何世間滅？謂當來有愛喜貪俱，彼彼集著無餘斷，已捨、已吐、已盡、離欲、滅、止、沒。",
    "法義": "世間 集 滅"
  }
}