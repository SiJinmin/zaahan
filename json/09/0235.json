{
  "ps": {
    "卷號": "9",
    "篇號": "235",
    "篇名": "貪恚癡不生是名無師者"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有師、有近住弟子則苦獨住，無師、無近住弟子則樂獨住。",
    "云何有師、有近住弟子則苦獨住？緣眼色生惡不善覺——貪恚癡俱，若彼比丘行此法者是名有師，若於此邊住者是名近住弟子；耳鼻舌身意亦復如是，如是有師、有近住弟子常苦獨住。",
    "云何無師、無近住弟子常樂獨住？緣眼色生惡不善覺——貪恚癡俱，彼比丘不行，是名無師，不依彼住，是名無近住弟子，是名無師、無近住弟子常樂獨住。若彼比丘無師、無近住弟子者，我說彼得梵行福，所以者何？無師、無近住弟子，比丘於我建立梵行，能正盡苦，究竟苦集。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "緣眼色生惡不善覺——貪恚癡俱，若彼比丘行此法者是名有師，若於此邊住者是名近住弟子；耳鼻舌身意亦復如是，如是有師、有近住弟子常苦獨住。",
    "法義": "師 獨住 惡不善覺"
  }
}