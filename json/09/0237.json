{
  "ps": {
    "卷號": "9",
    "篇號": "237",
    "篇名": "不愛樂染著見法般涅槃",
    "受者": "郁瞿婁長者",
    "地點": "毘舍離獼猴池側重閣講堂"
  },
  "起": "如是我聞：一時，佛住毘舍離獼猴池側重閣講堂。",
  "法": [
    "時，有長者名郁瞿婁往詣佛所，稽首佛足，退坐一面，白佛言：「世尊！何故有一比丘見法般涅槃？何故比丘不得見法般涅槃？」",
    "佛告長者：「若有比丘眼識於色，愛念染著，以愛念染著故常依於識，為彼縛故，若彼取故，不得見法般涅槃；耳鼻舌身意識法亦復如是。",
    "若比丘眼識於色，不愛樂染著，不愛樂染著者不依於識、不觸、不著、不取，故此諸比丘得見法般涅槃；耳鼻舌身意識法亦復如是。",
    "是故，長者！有比丘得見法般涅槃者，有不得見法般涅槃者。」"
  ],
  "結": "佛說此經已，諸比丘聞佛所說，歡喜奉行。",
  "同": "如長者所問經，如是阿難所問經及佛自為諸比丘所說經亦如上說。",
  "fu": {
    "摘": "若眼識於色，不愛樂染著，不愛樂染著者不依於識、不觸、不著、不取，故此諸比丘得見法般涅槃；耳鼻舌身意識法亦復如是。",
    "法義": "見法 般涅槃 愛念染著"
  }
}