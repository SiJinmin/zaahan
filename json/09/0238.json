{
  "ps": {
    "卷號": "9",
    "篇號": "238",
    "篇名": "六入處為因六塵緣生識",
    "受者": "異比丘",
    "地點": "毘舍離獼猴池側重閣講堂"
  },
  "起": "如是我聞：一時，佛住毘舍離獼猴池側重閣講堂。",
  "法": [
    "時，有異比丘往詣佛所，稽首佛足，退坐一面，白佛言：「世尊！何因何緣眼識生？何因何緣耳鼻舌身意識生？」",
    "佛告比丘：「眼因緣色眼識生，所以者何？若眼識生，一切眼色因緣故；耳聲因緣、鼻香因緣、舌味因緣、意法因緣意識生，所以者何？諸所有意識，彼一切皆意法因緣生故，是名比丘眼識因緣生，乃至意識因緣生。」"
  ],
  "結": "時，彼比丘聞佛所說，歡喜隨喜，作禮而去。",
  "fu": {
    "摘": "眼因緣色眼識生，所以者何？若眼識生，一切眼色因緣故；耳聲因緣、鼻香因緣、舌味因緣、意法因緣意識生，所以者何？諸所有意識，彼一切皆意法因緣生故。",
    "法義": "入處 因緣 識"
  }
}