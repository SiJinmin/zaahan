{
  "ps": {
    "卷號": "9",
    "篇號": "245",
    "篇名": "可愛不樂著苦厭不瞋嫌",
    "地點": "拘留搜調伏駮牛聚落"
  },
  "起": "如是我聞：一時，佛住拘留搜調伏駮牛聚落，爾時，世尊告諸比丘：",
  "法": [
    "我今當為汝等說法，初語亦善，中語亦善，後語亦善，善義善味，純一滿淨，清白梵行，謂四品法經，諦聽！善思！當為汝說。何等為四品法經？",
    "有眼識色可愛、可念、可樂、可著，比丘見已，歡喜、讚歎、樂著、堅住；有眼識色不可愛、不可念、不可樂著、苦厭，比丘見已，瞋恚、嫌薄，如是比丘於魔不得自在，乃至不得解脫魔繫；耳鼻舌身意亦復如是。",
    "有眼識色可愛、可念、可樂、可著，比丘見已，知喜，不讚歎、不樂著堅實；有眼識色不可愛念樂著，比丘見已，不瞋恚、嫌薄，如是比丘不隨魔，自在，乃至解脫魔繫；耳鼻舌身意亦復如是。",
    "是名比丘四品法經。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有眼識色可愛、可念、可樂、可著，比丘見已，知喜，不讚歎、不樂著堅實；有眼識色不可愛念樂著，比丘見已，不瞋恚、嫌薄，如是比丘不隨魔，自在，乃至解脫魔繫；耳鼻舌身意亦復如是。",
    "法義": "堅實 讚歎 魔繫"
  }
}