{
  "ps": {
    "卷號": "9",
    "篇號": "251",
    "篇名": "不如實知見名無明愚闇",
    "受者": "摩訶拘絺羅尊者",
    "地點": "耆闍崛山",
    "說者": "舍利弗尊者"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，尊者舍利弗、尊者摩訶拘絺羅俱在耆闍崛山中。尊者摩訶拘絺羅晡時從禪覺，詣尊者舍利弗所，共相問訊已退坐一面，語尊者舍利弗：「欲有所問，寧有閑暇見答已不？」",
    "舍利弗言：「隨仁所問，知者當答。」",
    "尊者摩訶拘絺羅問尊者舍利弗言：「謂無明者，云何為無明？」",
    "尊者舍利弗言：「所謂無知，無知者是為無明，云何無知？謂眼無常不如實知，是名無知，眼生滅法不如實知，是名無知；耳鼻舌身意亦復如是，如是，尊者摩訶拘絺羅！於此六觸入處如實不知、不見、不無間等、愚闇、無明、大冥，是名無明。」",
    "尊者摩訶拘絺羅又問尊者舍利弗：「所謂明者，云何為明？」",
    "舍利弗言：「所謂為知，知者是明，為何所知？謂眼無常，眼無常如實知，眼生滅法，眼生滅法如實知；耳鼻舌身意亦復如是，尊者摩訶拘絺羅！於此六觸入處如實知、見、明、覺、悟、慧、無間等，是名為明。」"
  ],
  "結": "時，二正士各聞所說，展轉隨喜，各還其所。",
  "fu": {
    "摘": "所謂無知，無知者是為無明，云何無知？謂眼無常不如實知，是名無知，眼生滅法不如實知，是名無知；耳鼻舌身意亦復如是，於此六觸入處如實不知、不見、不無間等、愚闇、無明、大冥，是名無明。",
    "法義": "無明 如實 知"
  }
}