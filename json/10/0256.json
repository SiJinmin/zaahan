{
  "ps": {
    "卷號": "10",
    "篇號": "256",
    "篇名": "五受陰無常如實知者明",
    "地點": "耆闍崛山",
    "說者": "舍利弗尊者",
    "受者": "摩訶拘絺羅尊者"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，尊者舍利弗、尊者摩訶拘絺羅在耆闍崛山。時，尊者拘絺羅晡時從禪起，詣尊者舍利弗所，共相問訊種種相娛悅已却坐一面，時，尊者摩訶拘絺羅語舍利弗言：「欲有所問，寧有閑暇為我說不？」",
    "舍利弗言：「隨仁所問，知者當說。」",
    "摩訶拘絺羅問舍利弗言：「所謂無明，云何是無明？誰有此無明？」",
    "舍利弗答言：「無明者謂不知，不知者是無明，何所不知？謂色無常，色無常如實不知；色磨滅法，色磨滅法如實不知；色生滅法，色生滅法如實不知；受想行識，受想行識無常如實不知；識磨滅法，識磨滅法如實不知；識生滅法，識生滅法如實不知，摩訶拘絺羅！於此五受陰如實不知不見、無無間等、愚闇不明，是名無明，成就此者名有無明。」",
    "又問：「舍利弗！所謂明者，云何為明？誰有此明？」",
    "舍利弗言：「摩訶拘絺羅！所謂明者是知，知者是名為明。」",
    "又問：「何所知？」",
    "「謂知色無常，知色無常如實知；色磨滅法，色磨滅法如實知；色生滅法，色生滅法如實知；受想行識，受想行識無常如實知；識磨滅法，識磨滅法如實知；識生滅法，識生滅法如實知，拘絺羅！於此五受陰如實知、見、明、覺、慧、無間等，是名為明，成就此法者是名有明。」"
  ],
  "結": "是二正士各聞所說，展轉隨喜，從坐而起，各還本處。",
  "fu": {
    "摘": "云何為明？謂色無常如實知，色磨滅法如實知，色生滅法如實知；受想行識亦如是，於此五受陰如實知、見、明、覺、慧、無間等。",
    "法義": "無常 如實知 明"
  }
}