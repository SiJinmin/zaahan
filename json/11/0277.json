{
  "ps": {
    "卷號": "11",
    "篇號": "277",
    "篇名": "不律儀疑惑律儀不疑惑"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有不律儀、律儀，諦聽！善思！當為汝說。",
    "云何不律儀？眼根不律儀所攝護，眼識著色，緣著故以生苦受，苦受故不一其心，不一心故不得如實知見，不得如實知見故不離疑惑，不離疑惑故由他所誤而常苦住；耳鼻舌身意亦復如是，是名不律儀。",
    "云何律儀？眼根律儀所攝護，眼識識色心不染著，心不染著已常樂更住，心樂住已常一其心，一其心已如實知見，如實知見已離諸疑惑，離諸疑惑已不由他誤，常安樂住；耳鼻舌身意亦復如是，是名律儀。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何不律儀？眼根不律儀所攝護，眼識著色，緣著故以生苦受，苦受故不一其心，不一心故不得如實知見，不得如實知見故不離疑惑，不離疑惑故由他所誤而常苦住；耳鼻舌身意亦復如是。",
    "法義": "律儀 疑惑 由他誤"
  }
}