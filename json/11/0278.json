{
  "ps": {
    "卷號": "11",
    "篇號": "278",
    "篇名": "勝六入處者貪瞋癡結斷"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有退、不退法、六勝入處，諦聽！善思！當為汝說。",
    "云何退法？謂眼識色，生欲覺，彼比丘歡喜讚歎，執取繫著，隨順彼法迴轉，當知是比丘退諸善法，世尊所說，是名退法；耳鼻舌身意亦復如是。",
    "云何名不退法？眼識色緣，不生欲覺結，彼比丘不喜、不讚歎、不執取、不繫著，於彼法不隨順迴轉，當知是比丘不退轉諸善法，世尊說是不退法；耳鼻舌身意亦復如是。",
    "云何六勝入處？眼識色緣，不生欲覺結染著，當知是比丘勝彼入處，勝彼入處是世尊所說；耳鼻舌身意亦復如是。若彼比丘於六勝入處勝已，貪欲結斷，瞋恚、愚癡結斷，譬如王者摧敵勝怨名曰勝王，斷除眾結名勝婆羅門。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何六勝入處？眼識色緣，不生欲覺結染著，當知是比丘勝彼入處；耳鼻舌身意亦復如是。若於六勝入處勝已，貪欲結斷，瞋恚、愚癡結斷，譬如王者摧敵勝怨名曰勝王，斷除眾結名勝婆羅門。",
    "法義": "不退法 勝入處 不生欲覺"
  }
}