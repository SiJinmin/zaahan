{
  "ps": {
    "卷號": "12",
    "篇號": "286",
    "篇名": "觀無常生滅離欲滅盡捨"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「我憶宿命未成正覺時，獨一靜處專精禪思，如上廣說，差別者：譬如載樵十束、二十束、三十束、四十束、五十束、百束、千束、百千束，積聚燒然作大火聚，若復有人增其乾草樵薪，諸比丘！於意云何？此火相續長夜熾然不？」",
    "比丘白佛言：「如是，世尊！」",
    "「如是！諸比丘！於所取法味著、顧念、心縛著，增其愛，緣取，取緣有，乃至純大苦聚集。諸比丘！若彼火聚熾然，不增樵草，諸比丘！於意云何？彼火當滅不？」",
    "答言：「如是，世尊！」",
    "「如是！諸比丘！於所取法觀察無常生滅，離欲、滅盡、捨離，心不顧念縛著，愛則滅，愛滅則取滅，如是廣說乃至純大苦聚滅。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於所取法觀察無常生滅，離欲、滅盡、捨離，心不顧念縛著，愛則滅，愛滅則取滅，如是廣說乃至純大苦聚滅。",
    "法義": "無常 捨離 不顧念"
  }
}