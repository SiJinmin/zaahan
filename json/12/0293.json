{
  "ps": {
    "卷號": "12",
    "篇號": "293",
    "篇名": "因滅故苦滅斷相續逕路",
    "地點": "王舍城迦蘭陀竹園",
    "受者": "異比丘"
  },
  "起": "如是我聞：一時，佛住王舍城迦蘭陀竹園，爾時，世尊告異比丘：",
  "法": [
    "我已度疑，離於猶豫，拔邪見刺，不復退轉，心無所著故。何處有我為彼比丘說法？為彼比丘說賢聖出世、空相應、緣起隨順法——所謂『有是故是事有，是事有故是事起，所謂緣無明行，緣行識，緣識名色，緣名色六入處，緣六入處觸，緣觸受，緣受愛，緣愛取，緣取有，緣有生，緣生老病死、憂悲惱苦，如是如是純大苦聚集，乃至如是純大苦聚滅。』",
    "如是說法，而彼比丘猶有疑惑猶豫，先不得得想、不獲獲想、不證證想，今聞法已，心生憂苦悔恨、矇沒障礙，所以者何？此甚深處，所謂緣起。倍復甚深難見，所謂一切取離、愛盡、無欲、寂滅、涅槃。如此二法，謂有為、無為。有為者，若生若住，若異若滅。無為者，不生不住，不異不滅。是名，比丘！諸行苦，寂滅涅槃。因集故苦集，因滅故苦滅，斷諸逕路，滅於相續，相續滅滅，是名苦邊。比丘！彼何所滅？謂有餘苦。彼若滅止、清涼、息沒，所謂一切取滅、愛盡、無欲、寂滅、涅槃。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "緣無明行，緣行識，緣識名色，緣名色六入處，緣六入處觸，緣觸受，緣受愛，緣愛取，緣取有，緣有生，緣生老病死、憂悲惱苦，如是如是純大苦聚集，乃至如是純大苦聚滅。",
    "法義": "緣起 斷 相續"
  }
}