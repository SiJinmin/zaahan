{
  "ps": {
    "卷號": "12",
    "篇號": "299",
    "篇名": "緣起法常住佛為眾生顯",
    "地點": "拘留搜調牛聚落",
    "受者": "異比丘"
  },
  "起": "如是我聞：一時，佛住拘留搜調牛聚落。",
  "法": [
    "時，有異比丘來詣佛所，稽首禮足，退坐一面，白佛言：「世尊！謂緣起法，為世尊作為餘人作耶？」",
    "佛告比丘：「緣起法者，非我所作，亦非餘人作，然彼如來出世及未出世，法界常住，彼如來自覺此法，成等正覺，為諸眾生分別演說，開發顯示，所謂此有故彼有，此起故彼起，謂緣無明行，乃至純大苦聚集，無明滅故行滅，乃至純大苦聚滅。」"
  ],
  "結": "佛說此經已，時彼比丘聞佛所說，歡喜奉行。",
  "fu": {
    "摘": "緣起法者，非我所作，亦非餘人作，然彼如來出世及未出世，法界常住，彼如來自覺此法，成等正覺，為諸眾生分別演說，開發顯示。",
    "法義": "緣起法 常住 開發顯示"
  }
}