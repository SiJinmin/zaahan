{
  "ps": {
    "卷號": "12",
    "篇號": "300",
    "篇名": "此有故彼有處中道說法",
    "地點": "拘留搜調牛聚落",
    "受者": "異婆羅門"
  },
  "起": "如是我聞：一時，佛住拘留搜調牛聚落。",
  "法": [
    "時，有異婆羅門來詣佛所，與世尊面相慶慰，慶慰已退坐一面，白佛言：「云何？瞿曇！為自作自覺耶？」",
    "佛告婆羅門：「我說此是無記，自作自覺，此是無記。」",
    "「云何？瞿曇！他作他覺耶？」",
    "佛告婆羅門：「他作他覺，此是無記。」",
    "婆羅門白佛：「云何？我問自作自覺，說言無記，他作他覺，說言無記，此義云何？」",
    "佛告婆羅門：「自作自覺則墮常見，他作他覺則墮斷見，義說、法說離此二邊，處於中道而說法，所謂此有故彼有，此起故彼起，緣無明行，乃至純大苦聚集，無明滅則行滅，乃至純大苦聚滅。」"
  ],
  "結": "佛說此經已，彼婆羅門歡喜隨喜，從座起去。",
  "fu": {
    "摘": "自作自覺則墮常見，他作他覺則墮斷見，義說、法說離此二邊，處於中道而說法，所謂此有故彼有，此起故彼起，緣無明行，乃至純大苦聚集，無明滅則行滅，乃至純大苦聚滅。",
    "法義": "常見 斷見 中道"
  }
}