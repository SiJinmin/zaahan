{
  "ps": {
    "卷號": "12",
    "篇號": "301",
    "篇名": "不由他自知中道名正見",
    "地點": "那梨聚落深林中待賓舍",
    "受者": "散陀迦旃延尊者"
  },
  "起": "如是我聞：一時，佛住那梨聚落深林中待賓舍。",
  "法": [
    "爾時，尊者散陀迦旃延詣佛所，稽首佛足，退住一面，白佛言：「世尊！如世尊說正見，云何正見？云何世尊施設正見？」",
    "佛告散陀迦旃延：「世間有二種依，若有若無，為取所觸，取所觸故，或依有或依無，若無此取者，心境繫著使不取、不住、不計我，苦生而生，苦滅而滅，於彼不疑不惑、不由於他而自知，是名正見，是名如來所施設正見，所以者何？世間集如實正知見，若世間無者不有，世間滅如實正知見，若世間有者無有，是名離於二邊，說於中道，所謂此有故彼有，此起故彼起，謂緣無明行，乃至純大苦聚集，無明滅故行滅，乃至純大苦聚滅。」"
  ],
  "結": "佛說此經已，尊者散陀迦旃延聞佛所說，不起諸漏，心得解脫，成阿羅漢。",
  "fu": {
    "摘": "苦生而生，苦滅而滅，於彼不疑不惑、不由於他而自知，是名正見，是名如來所施設正見。",
    "法義": "自知 正見 中道"
  }
}