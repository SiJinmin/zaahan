{
  "ps": {
    "卷號": "12",
    "篇號": "303",
    "篇名": "苦樂自他作皆是無記论",
    "地點": "王舍城耆闍崛山",
    "受者": "玷牟留外道出家"
  },
  "起": "如是我聞：一時，佛住王舍城耆闍崛山中。",
  "法": [
    "爾時，世尊晨朝著衣持鉢入王舍城乞食，於路見玷牟留外道出家小有所營至耆闍崛山遊行，遙見世尊，往詣其所，共相慶慰，共相慶慰已於一面住，白佛言：「瞿曇！欲有所問，寧有閑暇為解說不？」",
    "佛告玷牟留外道出家：「今非論時，須入城乞食，來還當為汝說。」",
    "第二說亦如是，第三復請：「沙門瞿曇！將於我所作留難不？欲有所問，為我解說！」",
    "佛告玷牟留外道出家：「隨汝意問，當為汝說。」",
    "玷牟留外道出家即問：「沙門瞿曇！苦樂自作耶？」",
    "佛告玷牟留外道出家：「說苦樂自作者，此是無記。」",
    "復問：「沙門瞿曇！苦樂他作耶？」",
    "佛告玷牟留外道出家：「說苦樂他作者，此是無記。」",
    "復問：「瞿曇！苦樂為自他作耶？」",
    "佛告玷牟留外道出家：「說苦樂自他作者，此是無記。」",
    "復問：「瞿曇！苦樂非自非他無因作耶？」",
    "佛告玷牟留外道出家：「說苦樂非自非他無因作者，此是無記。」"
  ],
  "結": "廣說如上阿支羅迦葉經，乃至世尊為玷牟留外道出家受第一記。",
  "fu": {
    "摘": "說苦樂自作者，此是無記。說苦樂他作者，此是無記。說苦樂自他作者，此是無記。說苦樂非自非他無因作者，此是無記。",
    "法義": "苦樂 自他作 無記"
  }
}