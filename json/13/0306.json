{
  "ps": {
    "卷號": "13",
    "篇號": "306",
    "篇名": "寂滅勝妙樂是則為見法",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘獨一靜處專精思惟，作是念：「比丘云何知云何見而得見法？」作是思惟已從禪起，往詣佛所，稽首禮足，退坐一面，白佛言：「世尊！我獨一靜處專精思惟，作是念：『比丘云何知云何見而得見法？』」",
    "爾時世尊告彼比丘：「諦聽！善思！當為汝說。有二法，何等為二？眼色為二，……，如是廣說乃至非其境界故，所以者何？眼色緣生眼識，三事和合觸，觸俱生受想思，此四無色陰、眼、色，此等法名為人，於斯等法作人想、眾生、那羅、摩少兔闍、摩那婆、士夫、福伽羅、耆婆、禪頭，又如是說：『我眼見色，我耳聞聲，我鼻嗅香，我舌甞味，我身覺觸，我意識法。』彼施設又如是言說：『是尊者如是名、如是生、如是姓、如是食、如是受苦樂、如是長壽、如是久住、如是壽分齊。』比丘！是則為想，是則為誌，是則言說，此諸法皆悉無常、有為、思願緣生；若無常、有為、思願緣生者，彼則是苦；又復彼苦生，亦苦住，亦苦滅，亦苦數數出生，一切皆苦；若復彼苦無餘斷、吐、盡、離欲、滅、息、沒，餘苦更不相續、不出生，是則寂滅，是則勝妙，所謂捨一切有餘、一切愛盡、無欲、滅盡、涅槃；耳鼻舌身觸緣生身識，三事和合觸，觸俱生受想思，此四是無色陰，身根是色陰，此名為人，……，如上說乃至滅盡涅槃；緣意法生意識，三事和合觸，觸俱生受想思，此四無色陰、四大，士夫所依，此等法名為人，……，如上廣說乃至滅盡涅槃。若有於此諸法心隨入，住解脫，不退轉於彼所起繫著，無有我，比丘！如是知如是見則為見法。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "眼色緣生眼識，三事和合觸，觸俱生受想思，此等法名為人，此諸法皆悉無常、有為、思願緣生，一切皆苦。若彼苦無餘斷、吐、盡、離欲、滅、息、沒，餘苦更不相續、不出生，是則寂滅，是則勝妙，所謂捨一切有餘、一切愛盡、無欲、滅盡、涅槃；耳鼻舌身意亦如是。",
    "法義": "寂滅 勝妙 見法"
  }
}