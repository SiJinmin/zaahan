{
  "ps": {
    "卷號": "13",
    "篇號": "307",
    "篇名": "貪愛息無餘無明沒永滅",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘獨一靜處專精思惟，作是念：「云何知云何見名為見法？」思惟已從禪起，往詣佛所，稽首禮足，退坐一面，白佛言：「世尊！我獨一靜處專精思惟，作是念：『比丘云何知云何見名為見法？』今問世尊，唯願解說！」",
    "佛告比丘：「諦聽！善思！當為汝說。有二法，眼色緣生眼識，……，如上廣說。",
    "如所說偈：『眼色二種緣，生於心心法，識觸及俱生，受想等有因。非我非我所，亦非福伽羅，亦非摩兔闍，亦非摩那婆。是則為生滅，苦陰變易法。於斯等作想，施設於眾生，那羅摩兔闍，及與摩那婆，亦餘眾多想，皆因苦陰生。諸業愛無明，因積他世陰。餘沙門異道，異說二法者，彼但有言說，聞已增癡惑。貪愛息無餘，無明沒永滅，愛盡眾苦息，無上佛眼說。』」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "貪愛息無餘，無明沒永滅，愛盡眾苦息，無上佛眼說。",
    "法義": "見法 貪愛 無明"
  }
}