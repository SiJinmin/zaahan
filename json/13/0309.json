{
  "ps": {
    "卷號": "13",
    "篇號": "309",
    "篇名": "常思無常苦貪愛盡斷知",
    "地點": "瞻婆國揭伽池側",
    "受者": "鹿紐尊者"
  },
  "起": "如是我聞：一時，佛住瞻婆國揭伽池側。",
  "法": [
    "爾時，尊者鹿紐來詣佛所，稽首禮足，退坐一面，白佛言：「世尊！如世尊說，有第二住，有一一住，彼云何第二住？云何一一住？」",
    "佛告鹿紐：「善哉！善哉！鹿紐！能問如來如是之義。」佛告鹿紐：「若眼識色可愛樂念、可意、長養於欲，彼比丘見已喜樂讚歎繫著住，愛樂讚歎繫著住已心轉歡喜，歡喜已深樂，深樂已貪愛，貪愛已阨礙，歡喜、深樂、貪愛、阨礙者是名第二住；耳鼻舌身意亦如是說。鹿紐！有如是像類比丘，正使空閑獨處，猶名第二住，所以者何？愛喜不斷不滅故，愛欲不斷不知者，諸佛如來說第二住。",
    "若有比丘於可愛樂念、可意、長養於欲色，彼比丘見已不喜樂不讚歎不繫著住，不喜樂不讚歎不繫著住已不歡喜，不歡喜故不深樂，不深樂故不貪愛，不貪愛故不阨礙，不歡喜、深樂、貪愛、阨礙者是名為一一住；耳鼻舌身意亦如是說。鹿紐！如是像類比丘，正使處於高樓重閣，猶是一一住者，所以者何？貪愛已盡已知故，貪愛已盡已知者，諸佛如來說名一一住。」"
  ],
  "結": "爾時，尊者鹿紐聞佛所說，歡喜隨喜，作禮而去。",
  "fu": {
    "摘": "若於可愛樂念、可意、長養於欲色，見已不喜樂不讚歎不繫著住，不喜樂不讚歎不繫著住已不歡喜，不歡喜故不深樂，不深樂故不貪愛，不貪愛故不阨礙，不歡喜、深樂、貪愛、阨礙者是名為一一住；耳鼻舌身意亦如是說。",
    "法義": "一一住 不繫著 貪愛盡"
  }
}