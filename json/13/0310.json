{
  "ps": {
    "卷號": "13",
    "篇號": "310",
    "篇名": "不繫著不喜不喜則苦滅",
    "地點": "瞻婆國揭伽池側",
    "受者": "鹿紐尊者"
  },
  "起": "如是我聞：一時，佛住瞻婆國揭伽池側。",
  "法": [
    "爾時，尊者鹿紐來詣佛所，稽首禮足，退坐一面，白佛言：「善哉！世尊！為我說法，我聞法已，當獨一靜處專精思惟，不放逸住，乃至自知不受後有。」",
    "佛告鹿紐：「善哉！善哉！鹿紐！能問如來如是之義。諦聽！善思！當為汝說。」佛告鹿紐：「若眼見可愛樂、可意、可念、長養於欲之色，見已彼說讚歎、繫著、欣悅，讚歎繫著已則歡喜集，歡喜集已則苦集；耳鼻舌身意亦如是說。",
    "鹿紐！若有比丘眼見可愛樂、可念、可意、長養於欲之色，見已不欣悅、不讚歎、不繫著，不欣悅、不讚歎、不繫著故不歡喜集，不歡喜集故則苦滅；耳鼻舌身意法亦如是說。」"
  ],
  "結": "爾時，尊者鹿紐聞佛所說，歡喜隨喜，作禮而去。爾時，尊者鹿紐聞佛說法教誡已獨一靜處專精思惟，不放逸住，乃至得阿羅漢，心善解脫。",
  "fu": {
    "摘": "若眼見可愛樂、可念、可意、長養於欲之色，見已不欣悅、不讚歎、不繫著，不欣悅、不讚歎、不繫著故不歡喜集，不歡喜集故則苦滅；耳鼻舌身意法亦如是說。",
    "法義": "不繫著 不歡喜 苦滅"
  }
}