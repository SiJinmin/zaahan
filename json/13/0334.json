{
  "ps": {
    "卷號": "13",
    "篇號": "334",
    "篇名": "不正思惟生無明",
    "地點": "拘留搜調牛聚落"
  },
  "起": "如是我聞：一時，佛住拘留搜調牛聚落，爾時，世尊告諸比丘：",
  "法": [
    "今當為汝說法，初中後善，善義善味，純一滿淨，梵行清白，諦聽！善思！謂有因有緣有縛法經，云何有因有緣有縛法經？",
    [
      "謂眼有因有緣有縛，何等為眼因眼緣眼縛？謂眼業因業緣業縛。",
      "業有因有緣有縛，何等為業因業緣業縛？謂業愛因愛緣愛縛。",
      "愛有因有緣有縛，何等為愛因愛緣愛縛？謂愛無明因無明緣無明縛。",
      "無明有因有緣有縛，何等無明因無明緣無明縛？謂無明不正思惟因不正思惟緣不正思惟縛。",
      "不正思惟有因有緣有縛，何等不正思惟因不正思惟緣不正思惟縛？謂緣眼色生不正思惟，生於癡。"
    ],
    "緣眼色生不正思惟，生於癡，彼癡者是無明，癡求欲名為愛，愛所作名為業，如是，比丘！不正思惟因，無明為愛，無明因愛，愛因為業，業因為眼；耳鼻舌身意亦如是說，是名有因緣有縛法經。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "緣眼色生不正思惟，生於癡，彼癡者是無明，癡求欲名為愛，愛所作名為業，如是，不正思惟因，無明為愛，無明因愛，愛因為業，業因為眼；耳鼻舌身意亦如是。",
    "法義": "不正思惟 無明 業"
  }
}