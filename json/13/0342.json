{
  "ps": {
    "卷號": "13",
    "篇號": "342",
    "篇名": "六常行者即舍利弗比丘"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "有六常行，云何為六？若比丘眼見色，不苦不樂、捨心住、正念正智；耳聲、鼻香、舌味、身觸、意識法，不苦不樂、捨心住、正念正智，若比丘成就此六常行者，當知是舍利弗等。舍利弗比丘眼見色已不苦不樂、捨心住、正念正智；耳聲、鼻香、舌味、身觸、意識法，不苦不樂、捨心住、正念正智。舍利弗比丘成就此六常行，故世間難得，所應承事、恭敬供養，則為世間無上福田。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "舍利弗比丘眼見色、耳聲、鼻香、舌味、身觸、意識法已不苦不樂、捨心住、正念正智，舍利弗比丘成就此六常行，故世間難得，所應承事、恭敬供養，則為世間無上福田。",
    "法義": "六常行 難得 無上福田"
  }
}