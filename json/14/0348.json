{
  "ps": {
    "卷號": "14",
    "篇號": "348",
    "篇名": "懈怠者苦住精進得果樂"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "如來成就十種力，得四無畏，知先佛住處，能轉梵輪，於大眾中震師子吼言：『此有故彼有，此起故彼起，謂緣無明行，……，廣說乃至純大苦聚集，純大苦聚滅。』諸比丘！此是真實教法顯現，斷生死流，乃至其人悉善顯現。",
    "如是真實教法顯現，斷生死流，足令善男子正信出家，方便修習，不放逸住，於正法律精勤苦行，皮筋骨立，血肉枯竭，若其未得所當得者，不捨慇懃精進，方便堅固堪能，所以者何？",
    "懈怠苦住，能生種種惡不善法、當來有結熾然增長，於未來世生老病死，退其大義故。",
    "精進樂獨住者不生種種惡不善法、當來有結熾然苦報，不於未來世增長生老病死，大義滿足，得成第一教法之場，所謂大師面前親承說法，寂滅涅槃，菩提正向，善逝，正覺。",
    "是故，比丘！當觀自利利他、自他俱利，精勤修學！我今出家，不愚不惑，有果有樂，諸所供養衣服、飲食、臥具、湯藥者悉得大果、大福大利，當如是學。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "當觀自利利他、自他俱利，精勤修學！我今出家，不愚不惑，有果有樂，諸所供養衣服、飲食、臥具、湯藥者悉得大果、大福大利，當如是學。",
    "法義": "精進 懈怠 苦樂"
  }
}