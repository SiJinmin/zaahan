{
  "ps": {
    "卷號": "14",
    "篇號": "349",
    "篇名": "出家樂果報供養得大福",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園，爾時，世尊告諸比丘：",
  "法": "善來比丘！善出家，善得己利，曠世時時得生聖處，諸根具足，不愚不癡，不須手語，好說惡說堪能解義。我今於此世作佛、如來、應、等正覺、明行足、善逝、世間解、無上士、調御丈夫、天人師、佛、世尊，說法寂滅、涅槃、菩提正向、善逝、等正覺，所謂『此有故彼有，此起故彼起，謂緣無明行，緣行識，乃至純大苦聚集；無明滅則行滅，乃至純大苦聚滅。』諸比丘！難得之處已得，生於聖處，諸根具足，乃至純大苦聚集，純大苦滅。是故，比丘！當如是學，自利利他、自他俱利，如是出家，不愚不癡，有果有樂，有樂果報，供養衣服、飲食、臥具、湯藥者悉得大果、大福大利，是故，比丘！當如是學。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "自利利他、自他俱利，如是出家，不愚不癡，有果有樂，有樂果報，供養衣服、飲食、臥具、湯藥者悉得大果、大福大利。",
    "法義": "樂果報 供養 大福利"
  }
}