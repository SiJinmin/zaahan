{
  "ps": {
    "卷號": "14",
    "篇號": "352",
    "篇名": "不如實知者不能成就"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "若諸沙門、婆羅門於法不如實知，法集、法滅、法滅道跡不如實知，彼非沙門、沙門數，非婆羅門、婆羅門數，彼亦非沙門義、婆羅門義見法自知作證：『我生已盡，梵行已立，所作已作，自知不受後有。』",
    "云何法不如實知？云何法集不如實知？云何法滅不如實知？云何法滅道跡不如實知？謂於老死法不如實知，老死集、老死滅、老死滅道跡不如實知；如是生、有、取、愛、受、觸、六入處不如實知，六入處集、六入處滅、六入處滅道跡不如實知，如是諸法不如實知，法集、法滅、法滅道跡不如實知。",
    "若諸沙門、婆羅門於法如實知，法集、法滅、法滅道跡如實知，當知是沙門、婆羅門，沙門之沙門數、婆羅門之婆羅門數，彼以沙門義、婆羅門義見法自知作證：『我生已盡，梵行已立，所作已作，自知不受後有。』",
    "何等法如實知？何等法集、法滅、法滅道跡如實知？謂老死法如實知，老死集、老死滅、老死滅道跡如實知；如是生、有、取、愛、受、觸、六入處如實知，六入處集、六入處滅、六入處滅道跡如實知，如是諸法如實知，法集、法滅、法滅道跡如實知。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若諸沙門、婆羅門於法不如實知，法集、法滅、法滅道跡不如實知，彼非沙門、沙門數，非婆羅門、婆羅門數，彼亦非沙門義、婆羅門義見法自知作證：『我生已盡，梵行已立，所作已作，自知不受後有。』",
    "法義": "如實知 法 自知作證"
  }
}