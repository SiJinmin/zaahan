{
  "ps": {
    "卷號": "14",
    "篇號": "353",
    "篇名": "於法如實知方能解脫苦"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "若沙門、婆羅門於法不如實知，法集、法滅、法滅道跡不如實知，當知是沙門、婆羅門非沙門之沙門數，非婆羅門之婆羅門數，彼亦非沙門義、非婆羅門義見法自知作證：『我生已盡，梵行已立，所作已作，自知不受後有。』",
    "何等法不如實知？何等法集、法滅、法滅道跡不如實知？謂六入處法不如實知，六入處集、六入處滅、六入處滅道跡不如實知而於觸如實知者無有是處，觸集、觸滅、觸滅道跡如實知者無有是處，如是受、愛、取、有、生、老死如實知者無有是處。",
    "若沙門、婆羅門於六入處如實知，六入處集、六入處滅、六入處滅道跡如實知者，於觸如實知斯有是處，如是受、愛、取、有、生、老死如實知者斯有是處。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若沙門、婆羅門於六入處如實知，六入處集、六入處滅、六入處滅道跡如實知者，於觸如實知斯有是處，如是受、愛、取、有、生、老死如實知者斯有是處。",
    "法義": "如實知 法 自知作證"
  }
}