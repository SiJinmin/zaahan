{
  "ps": {
    "卷號": "14",
    "篇號": "357",
    "篇名": "七十七種智一切法當知"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "有七十七種智，諦聽！善思！當為汝說！云何七十七種智？生緣老死智，非餘生緣老死智，過去生緣老死智，非餘過去生緣老死智，未來生緣老死智，非餘未來生緣老死智，及法住智 — 無常、有為、心所緣生，盡法、變易法、離欲法、滅法斷知智；如是生、有、取、愛、受、觸、六入處、名色、識、行，無明緣行智，非餘無明緣行智，過去無明緣行智，非餘過去無明緣行智，未來無明緣行智，非餘未來無明緣行智，及法住智 — 無常、有為、心所緣生，盡法、變易法、無欲法、滅法斷智，是名七十七種智。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何七十七種智？生緣老死智，非餘生緣老死智，過去生緣老死智，非餘過去生緣老死智，未來生緣老死智，非餘未來生緣老死智，及法住智 — 無常、有為、心所緣生，盡法、變易法、離欲法、滅法斷知智；如是生乃至無明。",
    "法義": "寂滅 涅槃 漏盡阿羅漢"
  }
}