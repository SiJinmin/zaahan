{
  "ps": {
    "卷號": "14",
    "篇號": "362",
    "篇名": "多聞者有明故厭離生滅"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「有多聞比丘，云何如來施設多聞比丘？」",
    "諸比丘白佛：「世尊是法根、法眼、法依，唯願為說多聞比丘，諸比丘聞已，當受奉行。」",
    "佛告比丘：「諦聽！善思！當為汝說。諸比丘！若有比丘聞老病死生厭、離欲、滅盡法，是名多聞比丘；如是生、有、取、愛、受、觸、六入處、名色、識、行生厭、離欲、滅盡法，是名多聞比丘，是名如來所施設多聞比丘。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若有比丘聞老、病、死，生厭、離欲、滅盡法，是名多聞比丘；如是生、有、取、愛、受、觸、六入處、名色、識、行，生厭、離欲、滅盡法，是名多聞比丘。",
    "法義": "多聞 厭離 緣起"
  }
}