{
  "ps": {
    "卷號": "14",
    "篇號": "363",
    "篇名": "說厭離生滅名說法比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「所謂說法比丘，云何說法比丘？云何如來施設說法比丘？」",
    "諸比丘白佛：「世尊是法根、法眼、法依，唯願為說說法比丘，諸比丘聞已，當受奉行。」",
    "佛告比丘：「若有比丘說老病死生厭、離欲、滅盡法，是名說法比丘；如是說生、有、取、愛、受、觸、六入處、名色、識、行是生厭、離欲、滅盡法，是名說法比丘，諸比丘！是名如來施設說法比丘。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若有比丘說老、病、死，生厭、離欲、滅盡法，是名說法比丘；如是說生、有、取、愛、受、觸、六入處、名色、識、行是生厭、離欲、滅盡法，是名說法比丘。",
    "法義": "說法 厭離 老病死"
  }
}