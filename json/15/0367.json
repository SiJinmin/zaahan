{
  "ps": {
    "卷號": "15",
    "篇號": "367",
    "篇名": "勤修禪思者得如實顯現"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "當勤方便修習禪思，內寂其心，所以者何？比丘禪思，內寂其心，精勤方便者，如是如實顯現，云何如實顯現？老死如實顯現，老死集、老死滅、老死滅道跡如實顯現；生、有、取、愛、受、觸、六入處、名色、識、行如實顯現，行集、行滅、行滅道跡如實顯現；此諸法無常、有為、有漏如實顯現。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "禪思內寂其心，精勤方便者，如是如實顯現，云何如實顯現？老死如實顯現，老死集、老死滅、老死滅道跡如實顯現；生、有、取、愛、受、觸、六入處、名色、識、行如實顯現，行集、行滅、行滅道跡如實顯現；此諸法無常、有為、有漏如實顯現。",
    "法義": "禪思 內寂其心 如實顯現"
  }
}