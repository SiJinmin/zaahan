{
  "ps": {
    "卷號": "15",
    "篇號": "369",
    "篇名": "梵志勤思禪永離諸疑惑"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "昔者毘婆尸佛未成正覺時住菩提所，不久成佛，詣菩提樹下，敷草為座，結跏趺坐，端坐正念，一坐七日，於十二緣起逆順觀察，所謂此有故彼有，此起故彼起，緣無明行，乃至緣生有老死，及純大苦聚集，純大苦聚滅。彼毘婆尸佛正坐七日已從三昧覺，說此偈言：『",
    "如此諸法生，梵志勤思禪，永離諸疑惑，知因緣生法，若知因生苦，知諸受滅盡，知因緣法盡，則知有漏盡；",
    "如此諸法生，梵志勤思禪，永離諸疑惑，知有因生苦；",
    "如此諸法生，梵志勤思禪，永離諸疑惑，知諸受滅盡；",
    "如此諸法生，梵志勤思禪，永離諸疑惑，知因緣法盡；",
    "如此諸法生，梵志勤思禪，永離諸疑惑，知盡諸有漏；",
    "如此諸法生，梵志勤思禪，普照諸世間，如日住虛空，破壞諸魔軍，覺諸結解脫。』"
  ],
  "結": "佛說此經已，諸比丘聞佛所說，歡喜奉行。",
  "同": "如毘婆尸佛，如是尸棄佛、毘濕波浮佛、迦羅迦孫提佛、迦那迦牟尼佛、迦葉佛亦如是說。",
  "fu": {
    "摘": "毘婆尸佛未成正覺時，住菩提所，不久成佛，詣菩提樹下，敷草為座，結跏趺坐，端坐正念，一坐七日，於十二緣起逆順觀察，所謂此有故彼有，此起故彼起，緣無明行，乃至緣生有老死，及純大苦聚集，純大苦聚滅。",
    "法義": "勤思禪 離疑惑 知因緣法"
  }
}