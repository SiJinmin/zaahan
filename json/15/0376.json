{
  "ps": {
    "卷號": "15",
    "篇號": "376",
    "篇名": "於四食無貪則識無攀緣"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「有四食資益眾生，令得住世，攝受長養，何等為四？一者摶食，二者觸食，三意思食，四者識食。",
    "諸比丘！於此四食有貪有喜，識住增長乃至純大苦聚集，譬如樓閣宮殿北西長廣，東西牕牖，日出東方，光照西壁，如是，比丘！於此四食有貪有喜，如前廣說乃至純大苦聚集。",
    [
      "若於四食無貪無喜，如前廣說乃至純大苦聚滅，譬如，比丘！樓閣宮殿北西長廣，東西牕牖，日出東方，應照何所？」",
      "比丘白佛言：「應照西壁。」",
      "佛告比丘：「若無西壁，應何所照？」",
      "比丘白佛言：「應照虛空，無所攀緣。」",
      "「如是，比丘！於此四食無貪無喜，識無所住，乃至如是純大苦聚滅。」"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於四食有貪有喜，識住增長乃至純大苦聚集，譬如樓閣宮殿北西長廣，東西牕牖，日出東方，光照西壁。",
    "法義": "貪喜 識 攀緣"
  }
}