{
  "ps": {
    "卷號": "15",
    "篇號": "377",
    "篇名": "於四食無喜如虛空無對"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「有四食資益眾生，令得住世，攝受長養，何等為四？一者摶食，二者觸食，三意思食，四者識食。諸比丘！於此四食有貪有喜，識住增長，乃至純大苦聚集，譬如，比丘！樓閣宮殿北西長廣，東西牕牖，日出東方，應照何所？」",
    "比丘白佛言：「應照西壁。」",
    "佛告比丘：「如是，四食有貪有喜，識住增長，乃至如是大苦聚集；若於四食無貪無喜，亦無識住增長，乃至如是純大苦聚滅，譬如，比丘！畫師、畫師弟子集種種彩色欲粧畫虛空，寧能畫不？」",
    "比丘白佛：「不能！世尊！所以者何？彼虛空者非色、無對、不可見。」",
    "「如是，比丘！於此四食無貪無喜，亦無識住增長，乃至如是純大苦聚滅。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若於四食無貪無喜，亦無識住增長，乃至如是純大苦聚滅，譬如畫師集種種彩色欲粧畫虛空，寧能畫不？不能！所以者何？彼虛空者非色、無對、不可見。",
    "法義": "四食 貪喜 無對"
  }
}