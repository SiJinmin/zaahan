{
  "ps": {
    "卷號": "15",
    "篇號": "387",
    "篇名": "無明謂深塹愛喜謂結縛",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈仙人住處鹿野苑中，爾時，世尊告諸比丘：",
  "法": [
    "有四聖諦，何等為四？謂苦聖諦、苦集聖諦、苦滅聖諦、苦滅道跡聖諦。若比丘於苦聖諦已知已解，於苦集聖諦已知已斷，於苦滅聖諦已知已證，於苦滅道跡聖諦已知已修，如是比丘無有關鍵，平治城塹，度諸峻難，名為賢聖，建立聖幢。諸比丘！",
    "云何無有關鍵？謂五下分結已斷已知，是名離關鍵。",
    "云何平治城塹？無明謂之深塹，彼得斷知，是名平治城塹。",
    "云何度諸嶮難？謂無際生死，究竟苦邊，是名度諸嶮難。",
    "云何解脫結縛？謂愛已斷已知。",
    "云何建立聖幢？謂我慢已斷已知，是名建立聖幢。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若比丘於苦聖諦已知已解，於苦集聖諦已知已斷，於苦滅聖諦已知已證，於苦滅道跡聖諦已知已修，如是比丘無有關鍵，平治城塹，度諸峻難，名為賢聖，建立聖幢。",
    "法義": "關鍵 平治 深塹"
  }
}