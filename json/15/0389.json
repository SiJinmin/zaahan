{
  "ps": {
    "卷號": "15",
    "篇號": "389",
    "篇名": "如來大醫王知生死對治",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": [
    [
      "有四法成就，名曰大醫王者，所應王之具、王之分，何等為四？一者善知病，二者善知病源，三者善知病對治，四者善知治病已當來更不動發。",
      "云何名良醫善知病？謂良醫善知如是如是種種病，是名良醫善知病。",
      "云何良醫善知病源？謂良醫善知此病因風起、癖陰起、涎唾起、眾冷起、因現事起、時節起，是名良醫善知病源。",
      "云何良醫善知病對治？謂良醫善知種種病，應塗藥、應吐、應下、應灌鼻、應熏、應取汗，如是比種種對治，是名良醫善知對治。",
      "云何良醫善知治病已於未來世永不動發？謂良醫善治種種病，令究竟除，於未來世永不復起，是名良醫善知治病，更不動發。"
    ],
    "如來、應、等正覺為大醫王，成就四德，療眾生病亦復如是，云何為四？謂如來知此是苦聖諦如實知、此是苦集聖諦如實知、此是苦滅聖諦如實知、此是苦滅道跡聖諦如實知。諸比丘！彼世間良醫於生根本對治不如實知，老病死、憂悲惱苦根本對治不如實知，如來、應、等正覺為大醫王，於生根本知、對治如實知，於老病死、憂悲惱苦根本對治如實知，是故如來、應、等正覺名大醫王。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "彼世間良醫於生根本對治不如實知，老病死、憂悲惱苦根本對治不如實知，如來、應、等正覺為大醫王，於生根本知、對治如實知，於老病死、憂悲惱苦根本對治如實知，是故如來、應、等正覺名大醫王。",
    "法義": "如來 大醫王 對治"
  }
}