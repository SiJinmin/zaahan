{
  "ps": {
    "卷號": "15",
    "篇號": "390",
    "篇名": "精勤方便學四諦無間等",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": [
    "若諸沙門婆羅門於此苦聖諦不如實知，此苦集聖諦不如實知，此苦滅聖諦不如實知，此苦滅道跡聖諦不如實知，此非沙門之沙門，非婆羅門之婆羅門，彼亦不於沙門義婆羅門義見法自知作證：『我生已盡，梵行已立，所作已作，自知不受後有。』",
    "若沙門婆羅門於此苦聖諦如實知，此苦集聖諦如實知，此苦滅聖諦如實知，此苦滅道跡聖諦如實知，當知是沙門婆羅門沙門之沙門婆羅門之婆羅門，於沙門義婆羅門義見法自知作證：『我生已盡，梵行已立，所作已作，自知不受後有。』",
    "是故，比丘！於四聖諦無間等當起增上欲，精勤堪能，方便修學，何等為四？謂苦聖諦、苦集聖諦、苦滅聖諦、苦滅道跡聖諦。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於四聖諦無間等當起增上欲，精勤堪能，方便修學，何等為四？謂苦聖諦、苦集聖諦、苦滅聖諦、苦滅道跡聖諦。",
    "法義": "精勤 方便 增上欲"
  }
}