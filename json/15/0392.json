{
  "ps": {
    "卷號": "15",
    "篇號": "392",
    "篇名": "不知四聖諦不能解脫苦",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": [
    "若沙門婆羅門於苦聖諦不如實知，苦集聖諦不如實知，苦滅聖諦不如實知，苦滅道跡聖諦不如實知，當知是沙門婆羅門不得脫苦。",
    "若沙門婆羅門於苦聖諦如實知，於苦集聖諦如實知，於苦滅聖諦如實知，於苦滅道跡聖諦如實知，當知是沙門婆羅門解脫於苦。"
  ],
  "結": "佛說此經已，諸比丘聞佛所說，歡喜奉行。",
  "同": "如於苦不解脫、解脫，如是捨惡趣不解脫、解脫；堪能捨戒退減，不捨戒退減；能自說得過人法自證，不能自說得過人法作證；能於此外求良福田，不能於此外求良福田；能於此外求大師，不能於此外求大師；不能越苦，堪能越苦；不堪能脫苦，堪能脫苦。如是上諸經重說悉繼以偈：「若不知苦者，及彼眾苦因，一切諸苦法，寂滅永無餘，若不知道跡，能思一切苦，心解脫於苦，慧解脫亦然，不能越眾苦，令苦究竟脫；若如實知苦，亦知眾苦因，及一切諸苦，永滅盡無餘，若復如實知，息苦之道跡，意解脫具足，慧解脫亦然，堪能越眾苦，究竟得解脫。」",
  "fu": {
    "摘": "若沙門婆羅門於苦聖諦不如實知，苦集聖諦不如實知，苦滅聖諦不如實知，苦滅道跡聖諦不如實知，當知是沙門婆羅門不得脫苦。",
    "法義": "如實知 苦 解脫"
  }
}