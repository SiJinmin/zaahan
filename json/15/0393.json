{
  "ps": {
    "卷號": "15",
    "篇號": "393",
    "篇名": "一切成就果皆由四聖諦",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": "若善男子正信非家，出家學道，彼一切所應當知四聖諦法，何等為四？謂知苦聖諦、知苦集聖諦、知苦滅聖諦、知苦滅道跡聖諦。是故，比丘！於四聖諦未無間等者當勤方便修無間等，如此章句一切四聖諦經應當具說。",
  "結": "佛說此經已，諸比丘聞佛所說，歡喜奉行。",
  "同": [
    "如是知、如是見、如是無間等，悉應當說。",
    "又三結盡，得須陀洹，一切當知四聖諦，何等為四？謂知苦聖諦、知苦集聖諦、知苦滅聖諦、知苦滅道跡聖諦；如是當知、如是當見、無間等。",
    "若三結盡，貪恚癡薄，得斯陀含，彼一切皆於四聖諦如實知故，何等為四？謂知苦聖諦、知苦集聖諦、知苦滅聖諦、知苦滅道跡聖諦；如是當知、如是當見、如是無間等，亦如是說。",
    "五下分結盡，生般涅槃阿那含，不還此世，彼一切知四聖諦，何等為四？知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。",
    "若一切漏盡，無漏心解脫、慧解脫，見法自知作證：『我生已盡，梵行已立，所作已作，自知不受後有。』彼一切悉知四聖諦，何等為四？謂知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。",
    "若得辟支佛道證，彼一切知四聖諦故，何等為四？謂知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。",
    "若得無上等正覺，彼一切知四聖諦故，何等為四？謂知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。"
  ],
  "fu": {
    "摘": "若善男子正信非家，出家學道，彼一切所應當知四聖諦法，何等為四？謂知苦聖諦、知苦集聖諦、知苦滅聖諦、知苦滅道跡聖諦。於四聖諦未無間等者當勤方便修無間等。",
    "法義": "無間等 四聖諦 證果"
  }
}