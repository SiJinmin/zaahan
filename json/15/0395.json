{
  "ps": {
    "卷號": "15",
    "篇號": "395",
    "篇名": "如來不出世世間盲闇冥",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": [
    "若日月不出世間者，一切眾星亦不出於世間，晝夜、半月、一月、時節、歲數、尅數須臾皆悉不現，世間常冥，無有明照，唯有長夜，純大闇苦現於世間；若如來、應供、等正覺不出世間時，不說苦聖諦、苦集聖諦、苦滅聖諦、苦滅道跡聖諦現於世間，世間盲冥，無有明照，如是長夜純大闇冥現於世間。",
    "若日月出於世間，眾星亦現，晝夜、半月、一月、時節、歲數、尅數須臾悉現世間，長夜、明照出於世間，如是，如來、應、等正覺出於世間，說苦聖諦現於世間，苦集聖諦、苦滅聖諦、苦滅道跡聖諦現於世間，不復闇冥，長夜照明，純一智慧現於世間。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若如來、應供、等正覺不出世間時，不說苦聖諦、苦集聖諦、苦滅聖諦、苦滅道跡聖諦現於世間，世間盲冥，無有明照，如是長夜純大闇冥現於世間。",
    "法義": "如來 出世 闇冥"
  }
}