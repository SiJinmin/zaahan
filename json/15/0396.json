{
  "ps": {
    "卷號": "15",
    "篇號": "396",
    "篇名": "聖者起憂苦離欲惡不善",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": "譬如日出，周行空中，壞諸闇冥，光明顯照，如是，聖弟子所有集法一切滅已，離諸塵垢，得法眼生與無間等，俱三結斷，所謂身見、戒取、疑，此三結盡，名須陀洹，不墮惡趣法，必定正覺趣，七有天人往生作苦邊，彼聖弟子中間雖起憂苦，聽彼聖弟子離欲、惡不善法，有覺有觀，離生喜樂，初禪具足住，不見彼聖弟子有一法不斷能令還生此世者，此則聖弟子得法眼之大義，是故，比丘於此四聖諦未無間等者當勤方便起增上欲精進修學。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "彼聖弟子中間雖起憂苦，聽彼聖弟子離欲、惡不善法，有覺有觀，離生喜樂，初禪具足住，不見彼聖弟子有一法不斷能令還生此世者，此則聖弟子得法眼之大義。",
    "法義": "須陀洹 三結斷 初禪"
  }
}