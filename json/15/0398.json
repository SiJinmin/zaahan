{
  "ps": {
    "卷號": "15",
    "篇號": "398",
    "篇名": "知四聖諦者得智慧堅固",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": [
    "如小綿丸、小劫貝華丸置四衢道頭，四方風吹則隨風去向於一方，如是，若沙門婆羅門於苦聖諦不如實知，於苦集聖諦、於苦滅聖諦、苦滅道跡聖諦不如實知，當知彼沙門婆羅門常觀他面，常隨他說，以不如實知故聞彼所說，趣說而受，當知此人不宿修習智慧故。",
    "譬如因陀羅柱銅鐵作之於深入地中，四方猛風不能令動，如是，沙門婆羅門於苦聖諦如實知，苦集聖諦、苦滅聖諦、苦滅道跡聖諦如實知者，當知是沙門婆羅門不視他面，不隨他語，是沙門婆羅門智慧堅固，本隨習故不隨他語。是故，比丘！於四聖諦當勤方便起增上欲精進修學。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於苦聖諦如實知，苦集聖諦、苦滅聖諦、苦滅道跡聖諦如實知者，當知是沙門婆羅門不視他面，不隨他語，智慧堅固，本隨習故不隨他語。是故，於四聖諦當勤方便起增上欲精進修學。",
    "法義": "不視他面 不隨他語 堅固"
  }
}