{
  "ps": {
    "卷號": "15",
    "篇號": "400",
    "篇名": "當忍苦樂憂急救火燒頭",
    "地點": "波羅奈鹿野苑中仙人住處"
  },
  "起": "如是我聞：一時，佛住波羅奈國仙人住處鹿野苑中，爾時，世尊告諸比丘：",
  "法": "譬如有人火燒頭衣，當起增上欲急救令滅，莫作是說！當置頭衣，於四聖諦起增上欲，勤加方便修無間等，何等四？謂苦聖諦、苦集聖諦、苦滅聖諦、苦滅道跡聖諦。未無間等當勤方便修無間等，所以者何？比丘！長夜熾然，地獄、畜生、餓鬼，諸比丘不見極苦！如苦聖諦、苦集聖諦、苦滅聖諦、苦滅道跡聖諦未無間等者，是比丘當忍苦樂憂悲，於四聖諦勤加精進方便修習無間等，應當學。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "長夜熾然，地獄、畜生、餓鬼，諸比丘不見極苦！如苦聖諦、苦集聖諦、苦滅聖諦、苦滅道跡聖諦未無間等者，是比丘當忍苦樂憂悲，於四聖諦勤加精進方便修習無間等，應當學。",
    "法義": "當忍 火燒頭衣 急救令滅"
  }
}