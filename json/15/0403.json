{
  "ps": {
    "卷號": "15",
    "篇號": "403",
    "篇名": "知覺四聖諦方能盡生死",
    "地點": "摩竭國王舍城波羅利弗是中間竹林聚落福德舍"
  },
  "起": "如是我聞：一時，佛在摩竭國人間遊行，於王舍城波羅利弗是中間竹林聚落，國王於中造福德舍，爾時，世尊與諸大眾於中宿止。",
  "法": [
    [
      "爾時世尊告諸比丘：「我與汝等於四聖諦無知無見、無隨順覺、無隨順受者，應當長夜驅馳生死，何等為四？謂苦聖諦、苦集聖諦、苦滅聖諦、苦滅道跡聖諦。我與汝等於四聖諦無知無見、無隨順覺、無隨順受者，應當長夜驅馳生死。",
      "以我及汝於此苦聖諦順知順入，斷諸有流，盡諸生死，不受後有；於苦集聖諦、苦滅聖諦、苦滅道跡聖諦順知順入，斷諸有流，盡諸生死，不受後有。",
      "是故，比丘！於四聖諦未無間等者當勤方便起增上欲修無間等。」"
    ],
    "爾時世尊即說偈言：「我常與汝等，長夜涉生死，不見聖諦故，大苦日增長，若見四聖諦，斷有大流海，生死永已除，不復受後生。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "我與汝等於四聖諦無知無見、無隨順覺、無隨順受者，應當長夜驅馳生死；以我及汝於四聖諦順知順入，斷諸有流，盡諸生死，不受後有。",
    "法義": "無知無見 順知順入 斷諸有流"
  }
}