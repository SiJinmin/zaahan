{
  "ps": {
    "卷號": "15",
    "篇號": "404",
    "篇名": "如來說少法梵行饒益故",
    "地點": "摩竭國王舍城波羅利弗是中間竹林聚落福德舍"
  },
  "起": "如是我聞：一時，佛在摩竭國人間遊行，王舍城波羅利弗是中間竹林聚落，大王於中作福德舍，爾時，世尊與諸大眾於中止宿。",
  "法": [
    "爾時世尊告諸比丘：「汝等當行，共至申恕林。」爾時，世尊與諸大眾到申恕林，坐樹下。",
    "爾時，世尊手把樹葉告諸比丘：「此手中葉為多耶大林樹葉為多？」",
    "比丘白佛：「世尊！手中樹葉甚少，彼大林中樹葉無量，百千億萬倍，乃至算數譬類不可為比。」",
    "「如是，諸比丘！我成等正覺，自所見法為人定說者，如手中樹葉，所以者何？彼法義饒益、法饒益、梵行饒益、明慧正覺、向於涅槃。",
    "如大林樹葉，如我成等正覺，自知正法所不說者，亦復如是，所以者何？彼法非義饒益，非法饒益，非梵行饒益、明慧正覺、正向涅槃故。",
    "是故，諸比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "我成等正覺，自所見法為人定說者，如手中樹葉，所以者何？彼法義饒益、法饒益、梵行饒益、明慧正覺、向於涅槃。",
    "法義": "正法 饒益 定說"
  }
}