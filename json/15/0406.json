{
  "ps": {
    "卷號": "15",
    "篇號": "406",
    "篇名": "得人身甚難盲龜遇浮木",
    "地點": "毘舍離獼猴池側重閣講堂"
  },
  "起": "如是我聞：一時，佛住獼猴池側重閣講堂。",
  "法": [
    "爾時，世尊告諸比丘：「譬如大地悉成大海，有一盲龜壽無量劫，百年一出其頭，海中有浮木，止有一孔，漂流海浪，隨風東西，盲龜百年一出其頭，當得遇此孔不？」",
    "阿難白佛：「不能！世尊！所以者何？此盲龜若至海東，浮木隨風或至海西，南北四維圍遶亦爾，不必相得。」",
    "佛告阿難：「盲龜浮木雖復差違，或復相得，愚癡凡夫漂流五趣，暫復人身，甚難於彼，所以者何？彼諸眾生不行其義、不行法、不行善、不行真實，展轉殺害，強者陵弱，造無量惡故。是故，比丘！於四聖諦當未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "盲龜浮木雖復差違，或復相得，愚癡凡夫漂流五趣，暫復人身，甚難於彼，所以者何？彼諸眾生不行其義、不行法、不行善、不行真實，展轉殺害，強者陵弱，造無量惡故。",
    "法義": "甚難 得人身 不其義"
  }
}