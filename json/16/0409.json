{
  "ps": {
    "卷號": "16",
    "篇號": "409",
    "篇名": "當覺四聖諦饒益法梵行",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，有眾多比丘集於食堂，或有貪覺覺者，或瞋覺覺者，或害覺覺者。",
    "爾時，世尊知諸比丘心之所念，往詣食堂敷，坐具於眾前坐，告諸比丘：「汝等莫起貪覺覺，莫起恚覺覺，莫起害覺覺，所以者何？此諸覺非義饒益、非法饒益、非梵行饒益、非智、非正覺、不向涅槃。",
    "汝等當起苦聖諦覺、苦集聖諦覺、苦滅聖諦覺、苦滅道跡聖諦覺，所以者何？此四聖諦覺義饒益、法饒益、梵行饒益、正智、正覺、向於涅槃。是故，諸比丘！於四聖諦當勤方便起增上欲正智正念，精進修學。」"
  ],
  "結": "佛說此經已，諸比丘聞佛所說，歡喜奉行。",
  "同": "如上廣說，差別者：起親里覺、國土人民覺、不死覺。",
  "fu": {
    "摘": "當起苦聖諦覺、苦集聖諦覺、苦滅聖諦覺、苦滅道跡聖諦覺，此四聖諦覺義饒益、法饒益、梵行饒益、正智、正覺、向於涅槃。是故，於四聖諦當勤方便起增上欲正智正念，精進修學。",
    "法義": "覺 四聖諦 正智正念"
  }
}