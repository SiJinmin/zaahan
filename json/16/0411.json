{
  "ps": {
    "卷號": "16",
    "篇號": "411",
    "篇名": "論說四聖諦正向趣涅槃",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有眾多比丘集於食堂，作如是論：或論王事、賊事、鬪戰事、錢財事、衣被事、飲食事、男女事、世間言語事、事業事、諸海中事。",
    "爾時，世尊於禪定中以天耳聞諸比丘論說之聲，即從座起，往詣食堂，敷坐具於眾前坐，告諸比丘：「汝等比丘眾多聚集，為何所說？」諸比丘白佛言：「世尊！我等於此聚集，或論說王事，如上廣說。」",
    "佛告比丘：「汝等莫作是論，論說王事，乃至不向涅槃。",
    "若論說者，應當論說：『此苦聖諦、苦集聖諦、苦滅聖諦、苦滅道跡聖諦。』所以者何？此四聖諦以義饒益、法饒益、梵行饒益、正智正覺、正向涅槃。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若論說者，應當論說：『此苦聖諦、苦集聖諦、苦滅聖諦、苦滅道跡聖諦。』所以者何？此四聖諦以義饒益、法饒益、梵行饒益、正智正覺、正向涅槃。",
    "法義": "論說 四聖諦 正向涅槃"
  }
}