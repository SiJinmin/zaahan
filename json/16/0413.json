{
  "ps": {
    "卷號": "16",
    "篇號": "413",
    "篇名": "當說四聖諦饒益正智覺",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有眾多比丘集於食堂，作如是論：「波斯匿王、頻婆娑羅王何者大力？何者大富？」",
    "爾時，世尊於禪定中以天耳聞諸比丘論說之聲，即從座起，往詣食堂，敷坐具於眾前坐，問諸比丘：「汝等何所論說？」時，諸比丘即以上事具白世尊。",
    "佛告比丘：「汝等用說諸王大力大富為？汝等比丘莫作是論！所以者何？此非義饒益、非法饒益、非梵行饒益、非智、非正覺、不向涅槃。",
    "汝等當說：『此苦聖諦、苦集聖諦、苦滅聖諦、苦滅道跡聖諦。』所以者何？此四聖諦是義饒益、法饒益、梵行饒益、正智、正覺、正向涅槃。是故，比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "汝等當說：『此苦聖諦、苦集聖諦、苦滅聖諦、苦滅道跡聖諦。』所以者何？此四聖諦是義饒益、法饒益、梵行饒益、正智、正覺、正向涅槃。是故，於四聖諦未無間等者當勤方便起增上欲學無間等。",
    "法義": "說 四聖諦 勤方便"
  }
}