{
  "ps": {
    "卷號": "16",
    "篇號": "414",
    "篇名": "論說四聖諦勤學無間等",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有眾多比丘集於食堂，作如是論：「汝等宿命作何等業？為何工巧？以何自活？」",
    "爾時世尊於禪定中以天耳聞諸比丘論說之聲，即從座起，往詣食堂，敷坐具於眾前坐，問諸比丘：「汝說何等？」時，諸比丘以上所說具白世尊。",
    "佛告比丘：「汝等比丘莫作是說，所以者何？此非義饒益、非法饒益、非梵行饒益、非智、非正覺、不向涅槃。",
    "汝等比丘當共論說：『此苦聖諦、苦集聖諦、苦滅聖諦、苦滅道跡聖諦。』所以者何？此義饒益、法饒益、梵行饒益、正智、正覺、正向涅槃。是故，比丘！依於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "當共論說：『此苦聖諦、苦集聖諦、苦滅聖諦、苦滅道跡聖諦。』所以者何？此義饒益、法饒益、梵行饒益、正智、正覺、正向涅槃。是故，於四聖諦未無間等者當勤方便起增上欲學無間等。",
    "法義": "論說 四聖諦 起增上欲"
  }
}