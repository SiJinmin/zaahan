{
  "ps": {
    "卷號": "16",
    "篇號": "416",
    "篇名": "受持四聖諦",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「汝等持我所說四聖諦不？」",
    "時，有異比丘從座起，正衣服，為佛作禮，合掌白佛：「唯然！世尊所說四聖諦，我悉受持。」",
    "佛告比丘：「汝云何受持四聖諦？」",
    "比丘白佛言：「世尊說言，此是苦聖諦，我即受持；此苦集聖諦、此苦滅聖諦、此苦滅道跡聖諦，如是世尊說四聖諦，我即受持。」",
    "佛告比丘：「善哉！善哉！我說苦聖諦，汝真實受持；我說苦集聖諦、苦滅聖諦、苦滅道跡聖諦，汝真實受持。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "此是苦聖諦，我即受持；此苦集聖諦、此苦滅聖諦、此苦滅道跡聖諦，如是世尊說四聖諦，我即受持。",
    "法義": "受持 四聖諦"
  }
}