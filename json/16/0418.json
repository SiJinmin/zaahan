{
  "ps": {
    "卷號": "16",
    "篇號": "418",
    "篇名": "當持四聖諦勤學無間等",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「汝持我所說四聖諦不？」",
    "時，有異比丘從座起，整衣服，為佛作禮，合掌白佛言：「唯然！世尊所說四聖諦，我悉持之，云何四諦？世尊說苦聖諦，我悉持之；苦集聖諦、苦滅聖諦、苦滅道跡聖諦，我悉持之。」",
    "佛告彼比丘：「善哉！善哉！如我所說四聖諦，汝悉持之。諸比丘！若沙門婆羅門作如是說『如沙門瞿曇所說苦聖諦，我當捨，更立苦聖諦。』者，但有言數，問已不知，增其疑惑，以非其境界故；『苦集聖諦、苦滅聖諦、苦滅道跡聖諦，我今當捨，更立餘四聖諦。』者，彼但有言數，問已不知，增其疑惑，以非其境界故。是故，比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於四聖諦未無間等者當勤方便起增上欲學無間等。",
    "法義": "持 四聖諦 非其境界"
  }
}