{
  "ps": {
    "卷號": "16",
    "篇號": "421",
    "篇名": "不知四聖諦墮於極深嶮",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「汝等共行至深嶮巖。」",
    "諸比丘白佛：「唯然！世尊！」",
    "爾時，世尊與諸大眾至深嶮巖，敷座而坐，周匝觀察深嶮巖已，告諸比丘：「此巖極大深嶮。」",
    "時，有異比丘從座起，整衣服，為佛作禮，合掌白佛言：「世尊！此極深嶮，然復有一極深嶮極嶮於此、甚可怖畏者不？」",
    "佛知其意，即告言：「如是！比丘！此極深嶮，然復有大深嶮嶮於此者，甚可怖畏，謂諸沙門婆羅門於苦聖諦不如實知，苦集聖諦、苦滅聖諦、苦滅道跡聖諦不如實知，彼於生本諸行樂著，於老病死、憂悲惱苦生本諸行樂著而作是行，老病死、憂悲惱苦行轉增長故，墮於生深嶮之處，墮於老病死、憂悲惱苦深嶮之處，如是，比丘！此則大深嶮嶮於此者。是故，比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於苦聖諦不如實知，苦集聖諦、苦滅聖諦、苦滅道跡聖諦不如實知，彼於生本諸行樂著，於老病死、憂悲惱苦生本諸行樂著而作是行，老病死、憂悲惱苦行轉增長故，墮於生深嶮之處，墮於老病死、憂悲惱苦深嶮之處。",
    "法義": "四聖諦 深嶮 樂著"
  }
}