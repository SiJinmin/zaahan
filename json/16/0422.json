{
  "ps": {
    "卷號": "16",
    "篇號": "422",
    "篇名": "不知四聖諦無上大熱然",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「有大熱地獄，若眾生生於彼中，一向與烔然。」",
    "時，有異比丘從座起，整衣服，為佛作禮，合掌白佛言：「如世尊說，此則大熱。世尊！唯此大熱，復有大熱過於此者，甚可怖畏，無有過上？」",
    "「如是，比丘！此則大熱，亦更有大熱過於此者，甚可怖畏，無有過上，何等為更有大熱，甚可怖畏，過於此者？謂沙門、婆羅門此苦聖諦不如實知，苦集聖諦、苦滅聖諦、苦滅道跡聖諦不如實知，如是乃至生老病死、憂悲惱苦，大熱熾然，是名，比丘！大熱燒然，甚可怖畏，無有過者。是故，比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "苦聖諦不如實知，苦集聖諦、苦滅聖諦、苦滅道跡聖諦不如實知，如是乃至生老病死、憂悲惱苦，大熱熾然，是名大熱燒然，甚可怖畏，無有過者。",
    "法義": "四聖諦 不如實知 大熱燒然"
  }
}