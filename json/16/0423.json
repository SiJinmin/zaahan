{
  "ps": {
    "卷號": "16",
    "篇號": "423",
    "篇名": "不知四聖諦大闇不得出",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「有大闇地獄，彼諸眾生生彼中者不見自身分。」",
    "時，有異比丘從座起，整衣服，為佛作禮，合掌白佛言：「世尊！此則大闇，唯此大闇，復更有餘大闇甚可怖畏過於此不？」",
    "佛告比丘：「如是，更有大闇甚可怖畏過於此者，謂沙門、婆羅門於四聖諦不如實知，乃至墮於生老病死、憂悲惱苦大闇之中，是故，比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於四聖諦不如實知，墮於生老病死、憂悲惱苦大闇之中，是故，於四聖諦未無間等者當勤方便起增上欲學無間等。。",
    "法義": "四聖諦 不如實知 大闇"
  }
}