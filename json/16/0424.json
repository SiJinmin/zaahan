{
  "ps": {
    "卷號": "16",
    "篇號": "424",
    "篇名": "小千世界中闇冥不見自",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「如日遊行，照諸世界，乃至千日千月照千世界、千須彌山、千弗婆提、千閻浮提、千拘耶尼、千欝單越、千四天王、千三十三天、千炎魔天、千兜率天、千化樂天、千他化自在天、千梵天，是名小千世界，此千世界中間闇冥，日月光照有大德力，而彼不見，其有眾生生彼中者，不見自身分。」",
    "時，有異比丘從座起，整衣服，為佛作禮，合掌白佛言：「世尊！如世尊說是大闇冥，復更有餘大闇冥處過於此耶？」",
    "佛告比丘：「有大闇冥過於此者，謂沙門、婆羅門於苦聖諦不如實知，乃至墮於生老病死、憂悲惱苦大闇冥中，是名比丘有大闇冥過於世界中間闇冥。是故，比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "如日遊行，照諸世界，乃至千日千月照千世界、千須彌山、千弗婆提、千閻浮提、千拘耶尼、千欝單越、千四天王、千三十三天、千炎魔天、千兜率天、千化樂天、千他化自在天、千梵天，是名小千世界，此千世界中間闇冥，日月光照有大德力，而彼不見，其有眾生生彼中者，不見自身分。",
    "法義": "小千世界 闇冥 四聖諦"
  }
}