{
  "ps": {
    "卷號": "16",
    "篇號": "435",
    "篇名": "四聖諦漸次無間等",
    "受者": "須達長者"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，須達長者往詣佛所，稽首佛足，於一面坐，白佛言：「世尊！此四聖諦為漸次無間等，為一頓無間等？」",
    "佛告長者：「此四聖諦漸次無間，非頓無間等。」",
    "佛告長者：「若有說言於苦聖諦未無間等而於彼苦集聖諦、苦滅聖諦、苦滅道跡聖諦無間等者，此說不應，所以者何？若於苦聖諦未無間等而欲於苦集聖諦、苦滅聖諦、苦滅道跡聖諦無間等者，無有是處，猶如有人兩細樹葉連合為器盛水持行，無有是處，如是，於苦聖諦未無間等而欲於苦集聖諦、苦滅聖諦、苦滅道跡聖諦無間等者，無有是處。",
    "譬如有人取蓮華葉連合為器盛水遊行，斯有是處，如是，長者！於苦聖諦無間等已，而欲於苦集聖諦、苦滅聖諦、苦滅道跡聖諦無間等者，斯有是處。是故，長者！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "此四聖諦漸次無間，非頓無間等。若於苦聖諦未無間等，而欲於苦集聖諦、苦滅聖諦、苦滅道跡聖諦無間等者，無有是處。",
    "法義": "漸次 無間等 苦聖諦"
  }
}