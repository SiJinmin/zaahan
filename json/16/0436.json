{
  "ps": {
    "卷號": "16",
    "篇號": "436",
    "篇名": "四聖諦漸等如四登階道",
    "受者": "異比丘"
  },
  "起": "如是我聞：一時，佛住舍衛國祇樹給孤獨園。",
  "法": [
    "如須達長者所問，有異比丘問亦如是說，唯譬有差別：如有四登階道昇於殿堂，若有說言不登初階而登第二第三第四階昇堂殿者，無有是處，所以者何？要由初階然後次登第二第三第四階得昇殿堂，如是，比丘！於苦聖諦未無間等而欲於苦集聖諦、苦滅聖諦、苦滅道跡聖諦無間等者，無有是處。",
    "譬如，比丘！若有人言以四階道昇於殿堂，要由初階然後次登第二第三第四階得昇殿堂，應作是說，所以者何？要由初階然後次登第二第三第四階昇於殿堂，有是處故，如是，比丘！若言於苦聖諦無間等已，然後次第於苦集聖諦、苦滅聖諦、苦滅道跡聖諦無間等者，應作是說，所以者何？若於苦聖諦無間等已然後次第於苦集聖諦、苦滅聖諦、苦滅道跡聖諦無間等者，有是處故。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於苦聖諦未無間等，而欲於苦集聖諦、苦滅聖諦、苦滅道跡聖諦無間等者，無有是處。",
    "法義": "漸次 無間等 苦聖諦"
  }
}