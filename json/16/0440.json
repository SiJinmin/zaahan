{
  "ps": {
    "卷號": "16",
    "篇號": "440",
    "篇名": "具足見諦者斷諸大苦本",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「譬如湖池深廣五十由旬，其水盈滿，若有士夫以髮以毛或以指端渧彼湖水乃至再三，云何？比丘！如彼士夫所渧水多湖池水多？」",
    "比丘白佛：「如彼士夫毛髮指端再三渧水，甚少少耳，彼湖大水其量無數，乃至算數譬類不可為比。」",
    "佛告比丘：「如大湖水甚多無量，如是，多聞聖弟子具足見諦，得聖道果，斷諸苦本，如截多羅樹頭，於未來世成不生法，餘不盡者，如彼士夫髮毛指端所渧之水。是故，比丘！於四聖諦未無間等者當勤方便起增上欲學無間等。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "具足見諦，得聖道果，斷諸苦本，如截多羅樹頭，於未來世成不生法，餘不盡者，如彼士夫髮毛指端所渧之水。",
    "法義": "具足見諦 得聖道果 斷諸苦本"
  }
}