{
  "ps": {
    "卷號": "16",
    "篇號": "446",
    "篇名": "賢聖不懈怠當離於懈怠"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": "廣說如上，差別者，即說偈言：『常會故常生，相離生則斷，如人執小木，而入於巨海，人木則俱沒，懈怠俱亦然。當離於懈怠，卑劣之精進，賢聖不懈怠，安住於遠離，慇懃精進禪，超度生死流。膠漆得其素，火得風熾然，珂乳則同色，眾生與界俱，相似共和合，增長亦復然。』",
  "結": "佛說此經已，諸比丘聞佛所說，歡喜奉行。",
  "fu": {
    "摘": "常會故常生，相離生則斷，如人執小木，而入於巨海，人木則俱沒，懈怠俱亦然。當離於懈怠，卑劣之精進，賢聖不懈怠，安住於遠離，慇懃精進禪，超度生死流。",
    "法義": "懈怠 精進 和合"
  }
}