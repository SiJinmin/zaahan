{
  "ps": {
    "卷號": "16",
    "篇號": "452",
    "篇名": "緣界生觸受緣受而生愛"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "緣種種界生種種觸，緣種種觸生種種受，緣種種受生種種愛。",
    "云何種種界？謂十八界，眼界、色界、眼識界，乃至意界、法界、意識界，是名種種界。",
    "云何緣種種界生種種觸？乃至云何緣種種受生種種愛？謂緣眼界生眼觸，緣眼觸生眼觸生受，緣眼觸生受生眼觸生愛；耳鼻舌身意界緣生意觸，緣意觸生意觸生受，緣意觸生受生意觸生愛。",
    "諸比丘！非緣種種愛生種種受，非緣種種受生種種觸，非緣種種觸生種種界，要緣種種界生種種觸，緣種種觸生種種受，緣種種受生種種愛，是名比丘緣種種界生種種觸，緣種種觸生種種受，緣種種受生種種愛。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "緣眼界生眼觸，緣眼觸生眼觸生受，緣眼觸生受生眼觸生愛；耳鼻舌身意界亦如是。非緣種種愛生種種受，非緣種種受生種種觸，非緣種種觸生種種界，要緣種種界生種種觸，緣種種觸生種種受，緣種種受生種種愛。",
    "法義": "種種界 種種受 種種愛"
  }
}