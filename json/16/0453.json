{
  "ps": {
    "卷號": "16",
    "篇號": "453",
    "篇名": "緣界生觸受緣受而生愛"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "緣種種界生種種觸，緣種種觸生種種受，緣種種受生種種愛。",
    "云何種種界？謂十八界，眼界、色界、眼識界，乃至意界、法界、意識界，是名種種界。",
    "云何緣種種界生種種觸？緣種種觸生種種受？緣種種受生種種愛？謂緣眼界生眼觸，非緣眼觸生眼界，但緣眼界生眼觸；緣眼觸生眼受，非緣眼受生眼觸，但緣眼觸生眼受；緣眼受生眼愛，非緣眼愛生眼受，但緣眼受生眼愛；如是耳鼻舌身意界緣生意觸，非緣意觸生意界，但緣意界生意觸；緣意觸生意受，非緣意受生意觸，但緣意觸生意受；緣意受生意愛，非緣意愛生意受，但緣意受生意愛。",
    "是故，比丘！非緣種種愛生種種受，非緣種種受生種種觸，非緣種種觸生種種界，但緣種種界生種種觸，緣種種觸生種種受，緣種種受生種種愛，是名比丘當善分別種種界。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "緣眼界生眼觸，緣眼觸生眼觸生受，緣眼觸生受生眼觸生愛；耳鼻舌身意界亦如是。非緣種種愛生種種受，非緣種種受生種種觸，非緣種種觸生種種界，要緣種種界生種種觸，緣種種觸生種種受，緣種種受生種種愛。",
    "法義": "種種界 種種受 種種愛"
  }
}