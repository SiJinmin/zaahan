{
  "ps": {
    "卷號": "17",
    "篇號": "465",
    "篇名": "如實知諸界非我",
    "地點": "王舍城迦蘭陀竹園",
    "受者": "羅睺羅尊者"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，尊者羅睺羅詣世尊所，稽首禮足，退坐一面，白佛言：「世尊！云何知、云何見我此識身及外境界一切相，得無有我、我所見、我慢繫著使？」",
    "佛告羅睺羅：「諦聽！善思！當為汝說。羅睺羅！若比丘於所有地界—若過去若未來若現在、若內若外、若麤若細、若好若醜、若遠若近，彼一切非我、不異我、不相在如實知；水界、火界、風界、空界、識界亦復如是，羅睺羅！比丘如是知、如是見於我此識身及外境界一切相無有我、我所見、我慢繫著使。羅睺羅！若比丘於此識身及外境界一切相無有我、我所見、我慢繫著使，是名斷愛縛諸結、斷諸愛、正慢無間等、究竟苦邊。」"
  ],
  "結": "佛說此經已，尊者羅睺羅聞佛所說，歡喜奉行。",
  "fu": {
    "摘": "若比丘於所有地界，彼一切非我、不異我、不相在如實知；水界、火界、風界、空界、識界亦復如是，如是知、如是見於我此識身及外境界一切相無有我、我所見、我慢繫著使，是名斷愛縛諸結、斷諸愛、正慢無間等、究竟苦邊。",
    "法義": "地界 無有我 究竟苦邊"
  }
}