{
  "ps": {
    "卷號": "17",
    "篇號": "466",
    "篇名": "觸滅則受滅其心得清涼",
    "地點": "王舍城迦蘭陀竹園",
    "受者": "羅睺羅尊者"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，尊者羅睺羅往詣佛所，稽首禮足，退坐一面，白佛言：「世尊！云何知、云何見我此識身及外境界一切相得無有我、我所見、我慢繫著使？」",
    "佛告羅睺羅：「有三受—苦受、樂受、不苦不樂受，此三受何因何集、何生何轉？謂此三受觸因、觸集、觸生、觸轉。彼彼觸因，彼彼受生，若彼彼觸滅，彼彼受亦滅、止、清涼、沒，如是知、如是見我此識及外境界一切相，得無有我、我所見、我慢繫著使。」"
  ],
  "結": "佛說此經已，尊者羅睺羅聞佛所說，歡喜奉行。",
  "fu": {
    "摘": "有三受—苦受、樂受、不苦不樂受，此三受何因何集、何生何轉？謂此三受觸因、觸集、觸生、觸轉。彼彼觸因，彼彼受生，若彼彼觸滅，彼彼受亦滅、止、清涼、沒，如是知、如是見我此識及外境界一切相，得無有我、我所見、我慢繫著使。",
    "法義": "三受 觸 清涼"
  }
}