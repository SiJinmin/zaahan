{
  "ps": {
    "卷號": "17",
    "篇號": "467",
    "篇名": "觀樂作苦想是則為正見",
    "地點": "王舍城迦蘭陀竹園",
    "受者": "羅睺羅尊者"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，尊者羅睺羅往詣佛所，稽首禮足，退住一面，白佛言：「世尊！云何知、云何見我此識身及外境界一切相，得無有我、我所見、我慢繫著使？」",
    "佛告羅睺羅：「有三受—苦受、樂受、不苦不樂受，觀於樂受而作苦想，觀於苦受作劍刺想，觀不苦不樂受作無常想，若彼比丘觀於樂受而作苦想，觀於苦受作劍刺想，觀不苦不樂受作無常、滅想者，是名正見。」",
    "爾時世尊即說偈言：「觀樂作苦想，苦受同劍刺，於不苦不樂，修無常滅想，是則為比丘，正見成就者，寂滅安樂道，住於最後邊，永離諸煩惱，摧伏眾魔軍。」"
  ],
  "結": "佛說此經已，尊者羅睺羅聞佛所說，歡喜奉行。",
  "fu": {
    "摘": "觀樂作苦想，苦受同劍刺，於不苦不樂，修無常滅想，是則為比丘，正見成就者，寂滅安樂道，住於最後邊，永離諸煩惱，摧伏眾魔軍。",
    "法義": "苦想 無常想 正見"
  }
}