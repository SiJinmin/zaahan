{
  "ps": {
    "卷號": "17",
    "篇號": "469",
    "篇名": "不起憂悲想永得安隱處",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「大海深嶮者，此世間愚夫所說深嶮，非賢聖法律所說深嶮。世間所說者是大水積聚數耳，若從身生諸受，眾苦逼迫，或惱或死，是名大海極深嶮處。愚癡無聞凡夫於此身生諸受苦痛逼迫，或惱或死，憂悲稱怨，啼哭號呼，心亂發狂，長淪沒溺，無止息處；多聞聖弟子於身生諸受苦痛逼迫，或惱或死，不生憂悲、啼哭號呼、心生狂亂，不淪生死，得止息處。」",
    "爾時世尊即說偈言：「身生諸苦受，逼迫乃至死，憂悲不息忍，號呼發狂亂，心自生障礙，招集眾苦增，永淪生死海，莫知休息處。能捨身諸受，身所生苦惱，切迫乃至死，不起憂悲想，不啼哭號呼，能自忍眾苦，心不生障礙，招集眾苦增，不淪沒生死，永得安隱處。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "身生諸苦受，逼迫乃至死，憂悲不息忍，號呼發狂亂，心自生障礙，招集眾苦增，永淪生死海，莫知休息處。能捨身諸受，身所生苦惱，切迫乃至死，不起憂悲想，不啼哭號呼，能自忍眾苦，心不生障礙，招集眾苦增，不淪沒生死，永得安隱處。",
    "法義": "深嶮 眾苦逼迫 安隱處"
  }
}