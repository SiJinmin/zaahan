{
  "ps": {
    "卷號": "17",
    "篇號": "472",
    "篇名": "了知諸受故現法盡諸漏",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊告諸比丘：「譬如客舍，種種人住，若剎利、婆羅門、長者、居士、野人、獵師、持戒、犯戒、在家、出家，悉於中住，此身亦復如是，種種受生—苦受、樂受、不苦不樂受，樂身受、苦身受、不苦不樂身受，樂心受、苦心受、不苦不樂心受，樂食受、苦食受、不苦不樂食受，樂無食受、苦無食受、不苦不樂無食受，樂貪著受、苦貪著受、不苦不樂貪著受，樂出要受、苦出要受、不苦不樂出要受。」",
    "爾時世尊即說偈言：「譬如客舍中，種種人住止，剎利婆羅門，長者居士等，旃陀羅野人，持戒犯戒者，在家出家人，如是等種種，此身亦如是，種種諸受生，若樂若苦受，及不苦不樂，有食與無食，貪著不貪著。比丘勤方便，正智不傾動，於此一切受，黠慧能了知，了知諸受故，現法盡諸漏，身死不墮數，永處般涅槃。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "比丘勤方便，正智不傾動，於此一切受，黠慧能了知，了知諸受故，現法盡諸漏，身死不墮數，永處般涅槃。",
    "法義": "受 了知 盡諸漏"
  }
}