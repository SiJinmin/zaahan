{
  "ps": {
    "卷號": "17",
    "篇號": "473",
    "篇名": "知諸行無常故說受悉苦",
    "地點": "王舍城迦蘭陀竹園"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有異比丘獨一靜處禪思念言：「世尊說三受—樂受、苦受、不苦不樂受，又說諸所有受悉皆是苦，此有何義？」是比丘作是念已從禪起，往詣佛所，稽首禮足，退住一面，白佛言：「世尊！我於靜處禪思念言：『世尊說三受—樂受、苦受、不苦不樂受，又說諸所有受悉皆是苦，此有何義？』」",
    "佛告比丘：「我以一切行無常故，一切諸行變易法故，說諸所有受悉皆是苦。」",
    "爾時世尊即說偈言：「知諸行無常，皆是變易法，故說受悉苦，正覺之所知。比丘勤方便，正智不傾動，於諸一切受，黠慧能了知，悉知諸受已，現法盡諸漏，身死不墮數，永處般涅槃。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "以一切行無常故，一切諸行變易法故，說諸所有受悉皆是苦。",
    "法義": "受悉苦 諸行無常 變易法"
  }
}