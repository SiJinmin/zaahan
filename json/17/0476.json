{
  "ps": {
    "卷號": "17",
    "篇號": "476",
    "篇名": "於受不愛樂是名受滅道",
    "地點": "王舍城迦蘭陀竹園",
    "受者": "異比丘"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，有異比丘獨一靜處禪思，如是觀察諸受：「云何受？云何受集？云何受滅？云何受集道跡？云何受滅道跡？云何受味？云何受患？云何受離？」時，彼比丘從禪覺已詣世尊所，稽首禮足，退住一面，白佛言：「世尊！我獨一靜處禪思，觀察諸受，云何為受？云何受集？云何受滅？云何受集道跡？云何受滅道跡？云何受味？云何受患？云何受離？」",
    "佛告比丘：「有三受—樂受、苦受、不苦不樂受；觸集是受集；觸滅是受滅；若於受愛樂、讚歎、染著、堅住，是名受集道跡；若於受不愛樂、讚歎、染著、堅住，是名受滅道跡；若受因緣生樂喜，是名受味；若受無常、變易法，是名受患；若於受斷欲貪、越欲貪，是名受離。」"
  ],
  "結": "佛說此經已，諸比丘聞佛所說，歡喜奉行。",
  "同": "如異比丘問經，尊者阿難所問經亦如是。",
  "fu": {
    "摘": "有三受—樂受、苦受、不苦不樂受；觸集是受集；觸滅是受滅；若於受愛樂、讚歎、染著、堅住，是名受集道跡；若於受不愛樂、讚歎、染著、堅住，是名受滅道跡；若受因緣生樂喜，是名受味；若受無常、變易法，是名受患；若於受斷欲貪、越欲貪，是名受離。",
    "法義": "受 集滅味患離"
  }
}