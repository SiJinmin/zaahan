{
  "ps": {
    "卷號": "17",
    "篇號": "481",
    "篇名": "眾生生诸受欲覺觸因緣",
    "地點": "壹奢能伽羅國壹奢能伽羅林中"
  },
  "起": "如是我聞：一時，佛住壹奢能伽羅國壹奢能伽羅林中。",
  "法": [
    "爾時，世尊告諸比丘：「我欲於此中半月坐禪。諸比丘！勿復遊行，唯除乞食及布薩，即便坐禪，不復遊行，唯除乞食及布薩。」",
    "爾時，世尊半月過已敷坐具於眾前坐，告諸比丘：「我以初成佛時所思惟禪法少許禪分於今半月思惟作是念：『諸有眾生生受，皆有因緣，非無因緣，云何因緣？欲是因緣、覺是因緣、觸是因緣。』諸比丘！於欲不寂滅、覺不寂滅、觸不寂滅，彼因緣故，眾生生受，以不寂滅因緣故，眾生生受；彼欲寂滅、覺不寂滅、觸不寂滅，以彼因緣故，眾生生受，以不寂滅因緣故，眾生生受；彼欲寂滅、覺寂滅、觸不寂滅，以彼因緣故，眾生生受，以不寂滅因緣故，眾生生受；彼欲寂滅、覺寂滅、觸寂滅，以彼因緣故，眾生生受，以彼寂滅因緣故，眾生生受；邪見因緣故，眾生生受，邪見不寂滅因緣故，眾生生受；邪志、邪語、邪業、邪命、邪方便、邪念、邪定、邪解脫、邪智因緣故，眾生生受，邪智不寂滅因緣故，眾生生受；正見因緣故，眾生生受，正見寂滅因緣故，眾生生受；正志、正語、正業、正命、正方便、正念、正定、正解脫、正智因緣故，眾生生受，正智寂滅因緣故，眾生生受；若彼欲不得者得、不獲者獲、不證者證生，以彼因緣故，眾生生受，以彼寂滅因緣故，眾生生受；是名不寂滅因緣眾生生受，寂滅因緣眾生生受。",
    "若沙門婆羅門如是緣緣、緣緣集、緣緣滅、緣緣集道跡、緣緣滅道跡不如實知者，彼非沙門之沙門、非婆羅門之婆羅門，不同沙門之沙門、不同婆羅門之婆羅門，非沙門義、非婆羅門義現法自知作證：『我生已盡，梵行已立，所作已作，自知不受後有。』",
    "若沙門婆羅門於此緣緣、緣緣集、緣緣滅、緣緣集道跡、緣緣滅道跡如實知者，當知是沙門之沙門、婆羅門之婆羅門，同沙門、同婆羅門，以沙門義、婆羅門義現法自知作證：『我生已盡，梵行已立，所作已作，自知不受後有。』」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "諸有眾生生受，皆有因緣，非無因緣，云何因緣？欲是因緣、覺是因緣、觸是因緣。"
  }
}