{
  "ps": {
    "卷號": "17",
    "篇號": "482",
    "篇名": "勤遠離喜樂具足身作證",
    "受者": "給孤獨長者"
  },
  "起": "如是我聞：一時，佛住舍衛國祇樹給孤獨園。",
  "法": [
    [
      "夏安居時，爾時，給孤獨長者來詣佛所，稽首禮足，却坐一面。",
      "佛為說法，示教照喜，說種種法示教照喜已，從座起，整衣服，為佛作禮，合掌白佛言：「唯願世尊與諸大眾受我三月請衣被、飲食、應病湯藥。」",
      "爾時，世尊默然而許。",
      "時，給孤獨長者知佛默然受請已，從座起去，還歸自家。"
    ],
    [
      "過三月已，來詣佛所，稽首禮足，退坐一面。",
      "佛告給孤獨長者：「善哉！長者！三月供養衣被、飲食、應病湯藥！汝以莊嚴淨治上道，於未來世當獲安樂果報，然汝今莫得默然樂受此法，汝當精勤，時時學遠離喜樂，具足身作證。」",
      "時，給孤獨長者聞佛所說，歡喜隨喜，從座起而去。"
    ],
    [
      "爾時，尊者舍利弗於眾中坐，知給孤獨長者去已，白佛言：「奇哉！世尊！善為給孤獨長者說法，善勸勵給孤獨長者，言：『汝已三月具足供養如來大眾中淨治上道，於未來世當受樂報，汝莫默然樂著此福，汝當時時學遠離喜樂，具足身作證。』世尊！若使聖弟子學遠離喜樂，具足身作證，得遠離五法，修滿五法，云何遠離五法？謂斷欲所長養喜、斷欲所長養憂、斷欲所長養捨、斷不善所長養喜、斷不善所長養憂，是名五法遠離。云何修滿五法？謂隨喜、歡喜、猗息、樂、一心。」",
      "佛告舍利弗：「如是！如是！若聖弟子修學遠離喜樂，具足身作證，遠離五法，修滿五法。」"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若使聖弟子學遠離喜樂，具足身作證，得遠離五法，修滿五法，云何遠離五法？謂斷欲所長養喜、斷欲所長養憂、斷欲所長養捨、斷不善所長養喜、斷不善所長養憂，是名五法遠離。云何修滿五法？謂隨喜、歡喜、猗息、樂、一心。",
    "法義": "遠離喜樂 猗息 一心"
  }
}