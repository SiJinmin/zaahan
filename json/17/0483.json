{
  "ps": {
    "卷號": "17",
    "篇號": "483",
    "篇名": "離憂喜苦樂淨念一心住"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有食念者，有無食念者，有無食無食念者；有食樂者，無食樂者，有無食無食樂者；有食捨者，有無食捨者，有無食無食捨者；有食解脫者，有無食解脫者，有無食無食解脫者。",
    [
      "云何食念？謂五欲因緣生念。",
      "云何無食念？謂比丘離欲，離惡不善法，有覺有觀，離生喜樂，初禪具足住，是名無食念。",
      "云何無食無食念？謂比丘有覺有觀息，內淨一心，無覺無觀，定生喜樂，第二禪具足住，是名無食無食念。"
    ],
    [
      "云何有食樂？謂五欲因緣生樂生喜，是名有食樂。",
      "云何無食樂？謂息有覺有觀，內淨一心，無覺無觀，定生喜樂，是名無食樂。",
      "云何無食無食樂？謂比丘離喜貪，捨心住正念正知，安樂住彼聖說捨，是名無食無食樂。"
    ],
    [
      "云何有食捨？謂五欲因緣生捨，是名有食捨。",
      "云何無食捨？謂彼比丘離喜貪，捨心住正念正知，安樂住彼聖說捨，第三禪具足住，是名無食捨。",
      "云何無食無食捨？謂比丘離苦息樂，憂喜先已離，不苦不樂捨，淨念一心，第四禪具足住，是名無食無食捨。"
    ],
    [
      "云何有食解脫？謂色俱行。",
      "云何無食解脫？謂無色俱行。",
      "云何無食無食解脫？謂彼比丘貪欲不染、解脫，瞋恚、愚癡心不染、解脫，是名無食無食解脫。"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何無食無食捨？謂比丘離苦息樂，憂喜先已離，不苦不樂捨，淨念一心，第四禪具足住，是名無食無食捨。云何無食無食解脫？謂彼比丘貪欲不染、解脫，瞋恚、愚癡心不染、解脫，是名無食無食解脫。",
    "法義": "念 樂 捨"
  }
}