{
  "ps": {
    "卷號": "18",
    "篇號": "493",
    "篇名": "於淨相順遠離"
  },
  "起": "如是我聞：一時，佛住王舍城迦蘭陀竹園。時，尊者舍利弗告諸比丘：",
  "法": [
    "若阿練若比丘或於空地林中樹下當作是學：內自觀察思惟『心中自覺有欲想不？』若不覺者，當於境界或於淨相若愛欲起，違於遠離，譬如士夫用力乘船，逆流而上，身小疲怠，船則倒還，順流而下，如是，比丘！思惟淨想，還生愛欲，違於遠離，是比丘學時修下方便，不得淳淨，是故還為愛欲所漂，不得法力，心不寂靜，不一其心，於彼淨相隨生愛欲，流注浚輸，違於遠離，當知是比丘不敢自記於五欲功德離欲解脫。",
    "若比丘或於空地林中樹下作是思惟：『我內心中為離欲不？』是比丘當於境界或取淨相，若覺其心於彼遠離，順趣浚注，譬如鳥翮入火則卷，不可舒展，如是，比丘或取淨相，即順遠離，流注浚輸，比丘！當如是知，於方便行心不懈怠，得法、寂靜、寂止、息樂、淳淨一心，謂：『我思惟已，於淨相順於遠離，隨順修道，則能堪任自記於五欲功德離欲解脫。』"
  ],
  "結": "尊者舍利弗說是經已，諸比丘聞其所說，歡喜奉行。",
  "fu": {
    "摘": "若阿練若比丘或於空地、林中、樹下，當作是學：內自觀察思惟『心中自覺有欲想不？』若不覺者，當於境界或於淨相若愛欲起，違於遠離，譬如士夫用力乘船，逆流而上，身小疲怠，船則倒還，順流而下，如是，比丘！思惟淨想，還生愛欲，違於遠離，是比丘學時修下方便，不得淳淨，是故還為愛欲所漂，不得法力，心不寂靜，不一其心，於彼淨相隨生愛欲，流注浚輸，違於遠離，當知是比丘不敢自記於五欲功德離欲解脫。若比丘或於空地、林中、樹下，作是思惟：『我內心中為離欲不？』是比丘當於境界或取淨相，若覺其心於彼遠離，順趣浚注，譬如鳥翮入火則卷，不可舒展，如是，比丘或取淨相，即順遠離，流注浚輸，比丘！當如是知，於方便行心不懈怠，得法、寂靜、寂止、息樂、淳淨一心，謂：我思惟已，於淨相順於遠離，隨順修道，則能堪任自記於五欲功德離欲解脫。"
  }
}