{
  "ps": {
    "卷號": "18",
    "篇號": "494",
    "篇名": "當勤禪思學神通"
  },
  "起": "如是我聞：一時，佛住王舍城迦蘭陀竹園。",
  "法": "尊者舍利弗在耆闍崛山中，爾時，尊者舍利弗晨朝著衣持鉢出耆闍崛山入王舍城乞食，於路邊見一大枯樹，即於樹下敷坐具，歛身正坐，語諸比丘：「若有比丘修習禪思得神通力，心得自在，欲令此枯樹成地，即時為地，所以者何？謂此枯樹中有地界。是故，比丘得神通力，心作地解，即成地不異；若有比丘得神通力，自在如意，欲令此樹為水、火、風、金、銀等物，悉皆成就不異，所以者何？謂此枯樹有水界故。是故，比丘！禪思得神通力，自在如意，欲令枯樹成金，即時成金不異，及餘種種諸物悉成不異，所以者何？以彼枯樹有種種界故。是故，比丘！禪思得神通力，自在如意，為種種物悉成不異。比丘當知，比丘禪思神通境界不可思議，是故，比丘！當勤禪思，學諸神通。」",
  "結": "舍利弗說是經已，諸比丘聞其所說，歡喜奉行。",
  "fu": {
    "摘": "若有比丘修習禪思，得神通力，心得自在，欲令此枯樹成地，即時為地，所以者何？謂此枯樹中有地界。是故，比丘得神通力，心作地解，即成地不異；若有比丘得神通力，自在如意，欲令此樹為水、火、風、金、銀等物，悉皆成就不異，所以者何？謂此枯樹有水界故。是故，比丘！禪思得神通力，自在如意，欲令枯樹成金，即時成金不異，及餘種種諸物悉成不異，所以者何？以彼枯樹有種種界故。是故，比丘！禪思得神通力，自在如意，為種種物悉成不異。比丘當知，比丘禪思神通境界不可思議，是故，比丘！當勤禪思，學諸神通。"
  }
}