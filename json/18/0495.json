{
  "ps": {
    "卷號": "18",
    "篇號": "495",
    "篇名": "當持戒具足"
  },
  "起": "如是我聞：一時，佛住王舍城迦蘭陀竹園。時，尊者舍利弗在耆闍崛山中，爾時，尊者舍利弗告諸比丘：",
  "法": [
    "其犯戒者以破戒故，所依退減，心不樂住，不樂住已失喜、息樂、寂靜、三昧、如實知見、厭離、離欲、解脫已，永不能得無餘涅槃。如樹根壞，枝葉華果悉不成就，犯戒比丘亦復如是，功德退減，心不樂住，不信樂已失喜、息樂、寂靜、三昧、如實知見、厭離、離欲、解脫，失解脫已，永不能得無餘涅槃。",
    "持戒比丘根本具足，所依具足，心得信樂，得信樂已心得歡喜、息樂、寂靜、三昧、如實知見、厭離、離欲、解脫，得解脫已悉能疾得無餘涅槃。譬如樹根不壞，枝葉華果悉得成就，持戒比丘亦復如是，根本具足，所依成就，心得信樂，得信樂已歡喜、息樂、寂靜、三昧、如實知見、厭離、離欲、解脫，疾得無餘涅槃。"
  ],
  "結": "尊者舍利弗說是經已，諸比丘聞其所說，歡喜奉行。",
  "fu": {
    "摘": "如樹根壞，枝葉華果悉不成就，犯戒比丘亦復如是，功德退減，心不樂住，不信樂已，失喜、息、樂、寂靜、三昧、如實知見、厭離、離欲、解脫，失解脫已，永不能得無餘涅槃。譬如樹根不壞，枝葉華果悉得成就，持戒比丘亦復如是，根本具足，所依成就，心得信樂，得信樂已，歡喜、息、樂、寂靜、三昧、如實知見、厭離、離欲、解脫，疾得無餘涅槃。"
  }
}