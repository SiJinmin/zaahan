{
  "ps": {
    "卷號": "19",
    "篇號": "517",
    "篇名": "傷害眾生得苦報"
  },
  "起": "如是我聞：一時，佛住王舍城迦蘭陀竹園。",
  "法": "乃至我於路中見一大身無頭眾生，兩邊生目，胸前生口，身常流血，諸蟲唼食，痛徹骨髓，乃至佛告諸比丘：「此眾生者，過去世時於此王舍城好斷人頭，緣斯罪故已百千歲墮地獄中受無量苦，今得此身，續受斯苦。諸比丘！如大目犍連所見，真實不異，當受持之。」",
  "結": "佛說此經已，諸比丘聞佛所說，歡喜奉行。",
  "同": "如斷人頭，捉頭亦如是。",
  "fu": {
    "摘": "此眾生者，過去世時，於此王舍城好斷人頭，緣斯罪故，已百千歲墮地獄中受無量苦，今得此身，續受斯苦。"
  }
}