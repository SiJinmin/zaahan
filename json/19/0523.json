{
  "ps": {
    "卷號": "19",
    "篇號": "523",
    "篇名": "邪淫者得苦報"
  },
  "起": "如是我聞：一時，佛住波羅奈國仙人住處鹿野苑中。",
  "法": [
    "時，尊者大目犍連、尊者勒叉那比丘晨朝共入波羅奈城乞食，於路中，尊者大目犍連思惟顧念，欣然微笑，時，尊者勒叉那白尊者大目犍連言：「世尊及世尊弟子欣然微笑，必有因緣，何緣尊者今日欣然微笑？」",
    "尊者大目犍連語尊者勒叉那：「此非時問，且乞食，還詣世尊前，當問此事。」",
    "時，俱入城乞食，還洗足，舉衣鉢，俱詣世尊，稽首禮足，退坐一面，時，尊者勒叉那問尊者大目犍連：「晨朝路中何因何緣欣然微笑？」",
    "尊者大目犍連語尊者勒叉那：「我於路中見一大身眾生舉體膿壞，臭穢不淨，乘虛而行，烏、鵄、鵰、鷲、野干、餓狗隨逐擭食，啼哭號呼，我念眾生得如是身受如是苦，一何痛哉！」",
    "佛告諸比丘：「我亦見此眾生，而不說者，恐不信故，所以者何？如來所說有不信者，是愚癡人長夜受苦。此眾生者，過去世時於此波羅奈城為女人，賣色自活，時，有比丘於迦葉佛所出家，彼女人以不清淨心請彼比丘，比丘直心受請，不解其意，女人瞋恚，以不淨水灑比丘身，緣斯罪故已地獄中受無量苦，地獄餘罪，今得此身，續受斯苦。諸比丘！如大目犍連所見，真實不異，當受持之。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "此眾生者，過去世時，於此波羅奈城為女人賣色自活，時，有比丘於迦葉佛所出家，彼女人以不清淨心請彼比丘，比丘直心受請，不解其意，女人瞋恚，以不淨水灑比丘身，緣斯罪故，已地獄中受無量苦，地獄餘罪，今得此身，續受斯苦。"
  }
}