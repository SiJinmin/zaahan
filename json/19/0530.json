{
  "ps": {
    "卷號": "19",
    "篇號": "530",
    "篇名": "公為私有得苦報"
  },
  "起": "如是我聞：一時，佛住舍衛國祇樹給孤獨園。",
  "法": "乃至尊者大目犍連言：「我於路中見一大身眾生以熾然鐵葉以纏其身，衣被床臥悉皆熱鐵，炎火熾然，食熱鐵丸，乘虛而行，啼哭號呼。」乃至佛告諸比丘：「此眾生者，過去世時於此舍衛國迦葉佛法中出家作比丘，為眾僧乞衣食，供僧之餘輒自受用，緣斯罪故已地獄中受無量苦，地獄餘罪，今得此身續受斯苦。諸比丘！如大目犍連所見，真實不異，當受持之。」",
  "結": "佛說此經已，諸比丘聞佛所說，歡喜奉行。",
  "同": "如比丘，如是比丘尼、式叉摩那、沙彌、沙彌尼、優婆塞、優婆夷亦復如是。",
  "fu": {
    "摘": "此眾生者，過去世時，於此舍衛國迦葉佛法中出家作比丘，為眾僧乞衣食，供僧之餘，輒自受用，緣斯罪故，已地獄中受無量苦，地獄餘罪，今得此身，續受斯苦。"
  }
}