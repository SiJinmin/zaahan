{
  "ps": {
    "卷號": "20",
    "篇號": "539",
    "篇名": "四念處得淨天眼"
  },
  "起": "如是我聞：一時，佛住舍衛國祇樹給孤獨園。",
  "法": [
    "尊者舍利弗、尊者大目犍連、尊者阿難、尊者阿那律住舍衛國手成浴池側，爾時，尊者阿難往尊者阿那律所，共相問訊慰勞已於一面坐，尊者阿難問尊者阿那律：「於何功德修習多修習成就如是大德大力大神通？」",
    "尊者阿那律語尊者阿難：「我於四念處修習多修習成此大德大力，何等為四？內身身觀念處繫心住，精勤方便，正念正知，除世間貪憂；如是外身、內外身，內受、外受、內外受，內心、外心、內外心，內法、外法、內外法觀念處繫心住，精勤方便，除世間貪憂，如是，尊者阿難！我於此四念處修習多修習，少方便，以淨天眼過天人眼見諸眾生死時生時、好色惡色、上色下色、善趣惡趣隨業受生，皆如實見，此諸眾生身惡行，口、意惡行，誹謗賢聖，邪見因緣，身壞命終生地獄中；如是眾生身善行，口，意善行，不謗賢聖，正見成就，以是因緣，身壞命終得生天上。譬如明目士夫住四衢道，見諸人民若來若去、若坐若臥，我亦如是，於四念處修習多修習成此大德大力神通，見諸眾生死時生時、善趣惡趣，如是眾生身惡行，口、意惡行，誹謗賢聖，邪見因緣生地獄中；如是眾生身善行，口、意善行，不謗賢聖，正見因緣，身壞命終得生天上，如是，尊者阿難！我於四念處修習多修習成此大德大力神通。」"
  ],
  "結": "時，二正士共論議已，各從座起而去。",
  "fu": {
    "摘": "我於四念處修習多修習成此大德大力，何等為四？內身身觀念處繫心住，精勤方便，正念正知，除世間貪憂；如是外身、內外身，內受、外受、內外受，內心、外心、內外心，內法、外法、內外法觀念處繫心住，精勤方便，除世間貪憂，如是，我於此四念處修習多修習，少方便，以淨天眼過天人眼，見諸眾生死時生時、好色惡色、上色下色、善趣惡趣、隨業受生，皆如實見，此諸眾生身惡行，口、意惡行，誹謗賢聖，邪見因緣，身壞命終生地獄中；如是眾生身善行，口，意善行，不謗賢聖，正見成就，以是因緣，身壞命終得生天上。譬如明目士夫住四衢道，見諸人民若來若去、若坐若臥，我亦如是。"
  }
}