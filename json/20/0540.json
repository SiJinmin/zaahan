{
  "ps": {
    "卷號": "20",
    "篇號": "540",
    "篇名": "住四念處忍病苦"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者阿那律在舍衛國松林精舍，身遭病苦。時，有眾多比丘詣尊者阿那律所，問訊慰勞已於一面住，語尊者阿那律言：「尊者阿那律！所患增損可安忍不？病勢漸損不轉增耶？」",
    "尊者阿那律言：「我病不安，難可安忍，身諸苦痛轉增無損，即說三種譬，如上叉摩經說。然我身已遭此苦痛，且當安忍，正念正知。」",
    "諸比丘問尊者阿那律：「心住何所而能安忍如是大苦，正念正知？」",
    "尊者阿那律語諸比丘言：「住四念處，我於所起身諸苦痛能自安忍，正念正知，何等為四念處？謂內身身觀念處，乃至受、心、法觀念處，是名住於四念處，身諸苦痛能自安忍，正念正知。」"
  ],
  "結": "時，諸正士共論議已，歡喜隨喜，各從座起而去。",
  "fu": {
    "摘": "住四念處，於所起身諸苦痛能自安忍，正念正知，何等為四念處？謂內身身觀念處，乃至受、心、法觀念處。"
  }
}