{
  "ps": {
    "卷號": "20",
    "篇號": "541",
    "篇名": "四念處苦痛漸安"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，尊者阿那律在舍衛國松林精舍，病差未久。時，有眾多比丘往詣阿那律所，問訊慰勞已於一面坐，問尊者阿那律：「安隱樂住不？」",
    "阿那律言：「安隱樂住，身諸苦痛漸已休息。」",
    "諸比丘問尊者阿那律：「住何所住身諸苦痛得安隱？」",
    "尊者阿那律言：「住四念處，身諸苦痛漸得安隱，何等為四？謂內身身觀念處，乃至法法觀念處，是名四念處，住此四念處故身諸苦痛漸得休息。」"
  ],
  "結": "時，諸正士共論議已，歡喜隨喜，各從座起而去。",
  "fu": {
    "摘": "住四念處，身諸苦痛漸得安隱，何等為四？謂內身身觀念處，乃至法法觀念處。"
  }
}