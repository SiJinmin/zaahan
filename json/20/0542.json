{
  "ps": {
    "卷號": "20",
    "篇號": "542",
    "篇名": "當學四念處"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，尊者阿那律在舍衛國松林精舍。時，有眾多比丘詣尊者阿那律所，共相問訊慰勞已於一面坐，問尊者阿那律：「若比丘在於學地，上求安隱涅槃住，聖弟子云何修習多修習，於此法律得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』？」",
    "尊者阿那律語諸比丘言：「若比丘在於學地，上求安隱涅槃心住，聖弟子云何修習多修習，於此法律得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』者，當住四念處，何等為四？謂內身身觀念處，乃至法法觀念處，如是四念處修習多修習，於此法律得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』」"
  ],
  "結": "時，諸比丘共聞尊者阿那律所說，歡喜隨喜，各從座起而去。",
  "fu": {
    "摘": "若比丘在於學地，上求安隱涅槃心住，聖弟子云何修習多修習，於此法律得盡諸漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』者，當住四念處，何等為四？謂內身身觀念處，乃至法法觀念處，如是四念處修習多修習。"
  }
}