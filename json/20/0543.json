{
  "ps": {
    "卷號": "20",
    "篇號": "543",
    "篇名": "阿羅漢住四念處"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，尊者阿那律在舍衛國松林精舍住。時，有眾多比丘詣尊者阿那律所，與尊者阿那律共相問訊慰勞已於一面坐，語尊者阿那律言：「若阿羅漢比丘諸漏已盡，所作已作，捨離重擔，離諸有結，正智心善解脫，亦修四念處耶？」",
    "尊者阿那律語比丘言：「若比丘諸漏已盡，所作已作，捨離重擔，離諸有結，正智心善解脫，彼亦修四念處也，所以者何？不得者得，不證者證，為現法樂住故，所以者何？我亦離諸有漏，得阿羅漢，所作已作，心善解脫，亦修四念處故，不得者得，不到者到，不證者證，乃至現法安樂住。」"
  ],
  "結": "時，諸正士共論議已，歡喜隨喜，各從座起而去。",
  "fu": {
    "摘": "若比丘諸漏已盡，所作已作，捨離重擔，離諸有結，正智心善解脫，彼亦修四念處也，所以者何？不得者得，不證者證，為現法樂住故。"
  }
}