{
  "ps": {
    "卷號": "20",
    "篇號": "544",
    "篇名": "當修四念處"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，尊者阿那律在舍衛國松林精舍。時，有眾多外道出家詣尊者阿那律所，共相問訊慰勞已於一面坐，語尊者阿那律：「尊者何故於沙門瞿曇法中出家？」",
    "尊者阿那律言：「為修習故。」",
    "復問：「何所修習？」",
    "答言：「謂修諸根、修諸力、修諸覺分、修諸念處，汝欲聞何等修？」",
    "復問：「根、力、覺分，我不知其名字，況復問義！然我欲聞念處。」",
    "尊者阿那律言：「諦聽！善思！當為汝說。若比丘內身身觀念處，乃至法法觀念處。」"
  ],
  "結": "時，眾多外道出家聞尊者阿那律所說，歡喜隨喜，各從座起而去。",
  "fu": {
    "摘": "為修諸根、修諸力、修諸覺分、修諸念處故於沙門瞿曇法中出家。"
  }
}