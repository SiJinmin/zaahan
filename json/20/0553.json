{
  "ps": {
    "卷號": "20",
    "篇號": "553",
    "篇名": "不隨愛欲使"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者摩訶迦旃延在釋氏訶梨聚落。聚落主長者詣尊者摩訶迦旃延所，稽首禮足，退坐一面，問尊者摩訶迦旃延：「如世尊界隔山石窟中為天帝釋說言：『憍尸迦！若沙門、婆羅門無上愛盡解脫，心善解脫，邊際究竟，究竟無垢，究竟梵行，畢竟清淨。』云何於此法律究竟邊際，究竟無垢，究竟梵行，畢竟清淨？」",
    "尊者迦旃延語長者言：「若比丘眼界取心法境界繫著使，彼若盡、無欲、息、沒，於此法律究竟邊際，究竟無垢，究竟梵行，究竟清淨；耳鼻舌身意、意界取心法境界繫著使，若盡、離、滅、息、沒，於此法律究竟邊際，究竟無垢，究竟梵行，畢竟清淨。」"
  ],
  "結": "時，訶梨聚落主長者聞尊者摩訶迦旃延所說，歡喜隨喜，作禮而去。",
  "fu": {
    "摘": "如世尊界隔山石窟中為天帝釋說言：『若沙門、婆羅門無上愛盡解脫，心善解脫，邊際究竟，究竟無垢，究竟梵行，畢竟清淨。』云何於此法律究竟邊際，究竟無垢，究竟梵行，畢竟清淨？若比丘眼界取心法境界繫著使，彼若盡、無欲、息、沒，於此法律究竟邊際，究竟無垢，究竟梵行，究竟清淨；耳、鼻、舌、身、意、意界取心法境界繫著使，若盡、離、滅、息、沒，於此法律究竟邊際，究竟無垢，究竟梵行，畢竟清淨。"
  }
}