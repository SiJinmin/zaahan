{
  "ps": {
    "卷號": "20",
    "篇號": "554",
    "篇名": "四不壞淨六隨念"
  },
  "起": "如是我聞：一時，佛住舍衛國祇樹給孤獨園。",
  "法": [
    [
      "爾時，尊者摩訶迦旃延住釋氏訶梨聚落。時，訶梨聚落主長者身遭病苦，尊者摩訶迦旃延聞訶梨聚落主長者身遭病苦，聞已，晨朝著衣持鉢入訶梨聚落乞食，次第入訶梨聚落主長者舍，訶梨聚落主長者遙見尊者摩訶迦旃延，從座欲起，尊者摩訶迦旃延見長者欲起，即告之言：「長者莫起！幸有餘座，我自可坐於餘座。」",
      "語長者言：「云何？長者！病可忍不？身諸苦痛漸差愈不？得無增耶？」",
      "長者答言：「尊者！我病難忍，身諸苦痛轉增無損。」即說三種譬，如前叉摩比丘經說。",
      "尊者摩訶迦旃延語長者言：「是故，汝當修佛不壞淨、法不壞淨、僧不壞淨、聖戒成就，當如是學。」",
      "長者答言：「如佛所說四不壞淨，我悉成就，我今成就佛不壞淨、法不壞淨、僧不壞淨、聖戒成就。」"
    ],
    [
      "尊者摩訶迦旃延語長者言：「汝當依此四不壞淨修習六念。",
      "長者！當念佛功德，此如來、應、等正覺、明行足、善逝、世間解、無上士、調御丈夫、天人師、佛、世尊。",
      "念法功德，於世尊正法律現法離諸熱惱，非時通達，緣自覺悟。",
      "念僧功德，善向、正向、直向、等向，修隨順行，謂向須陀洹、得須陀洹，向斯陀含、得斯陀含，向阿那含、得阿那含，向阿羅漢、得阿羅漢，如是四雙八士，是名世尊弟子僧，具足戒、定、慧、解脫、解脫知見，供養、恭敬、尊重之處，堪為世間無上福田。",
      "念戒功德，自持正戒，不毀不缺，不斷不壞，非盜取戒、究竟戒、可讚歎戒、梵行戒、不憎惡戒。",
      "念施功德，自念布施，心自欣慶，捨除慳貪，雖在居家，解脫心施、常施、樂施、具足施、平等施。",
      "念天功德，念四王天、三十三天、炎摩天、兜率陀天、化樂天、他化自在天，清淨信戒，於此命終，生彼天中，我亦如是清淨信、戒、施、聞、慧，生彼天中。",
      "長者！如是覺依四不壞淨增六念處。」",
      "長者白尊者摩訶迦旃延：「世尊說依四不壞淨增六念處，我悉成就，我當修習念佛功德，念法、念僧、念戒、念施、念天。」",
      "尊者摩訶迦旃延語長者言：「善哉！長者！能自記說得阿那含。」"
    ]
  ],
  "結": "是時，長者白尊者摩訶迦旃延：「願於此食！」尊者摩訶迦旃延默然受請。訶梨聚落主長者知尊者摩訶迦旃延受請已，具種種淨美食，自手供養，飯食訖，澡鉢洗嗽畢，為長者種種說法示教照喜，示教照喜已從座起去。",
  "同": "時，有八城長者名曰陀施身遭病苦，尊者摩訶迦旃延聞陀施長者身遭苦患，晨朝著衣持鉢入八城乞食，次到陀施長者舍，如訶梨長者經廣說。",
  "fu": {
    "摘": "當修佛不壞淨、法不壞淨、僧不壞淨、聖戒成就，當如是學；當依此四不壞淨修習六念。當念佛功德，此如來、應、等正覺、明行足、善逝、世間解、無上士、調御丈夫、天人師、佛世尊。念法功德，於世尊正法律現法離諸熱惱，非時通達，緣自覺悟。念僧功德，善向、正向、直向、等向，修隨順行，謂向須陀洹、得須陀洹，向斯陀含、得斯陀含，向阿那含、得阿那含，向阿羅漢、得阿羅漢，如是四雙八士，是名世尊弟子僧，具足戒、定、慧、解脫、解脫知見，供養、恭敬、尊重之處，堪為世間無上福田。念戒功德，自持正戒，不毀不缺，不斷不壞，非盜取戒、究竟戒、可讚歎戒、梵行戒、不憎惡戒。念施功德，自念布施，心自欣慶，捨除慳貪，雖在居家，解脫心施、常施、樂施、具足施、平等施。念天功德，念四王天、三十三天、炎摩天、兜率陀天、化樂天、他化自在天，清淨信戒，於此命終，生彼天中，我亦如是清淨信、戒、施、聞、慧，生彼天中。"
  }
}