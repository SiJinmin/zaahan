{
  "ps": {
    "卷號": "20",
    "篇號": "556",
    "篇名": "無相三昧為智果"
  },
  "起": "如是我聞：一時，佛住娑祇城安禪林中。",
  "法": [
    [
      "爾時，眾多比丘尼詣佛所，稽首禮足，退住一面。",
      "爾時，世尊為眾多比丘尼種種說法示教照喜，示教照喜已默然住。",
      "時，諸比丘尼白佛言：「世尊！若無相心三昧，不涌不沒，解脫已住，住已解脫，此無相心三昧，世尊說是何果何功德？」",
      "佛告諸比丘尼：「若無相心三昧，不涌不沒，解脫已住，住已解脫，此無相心三昧智果智功德。」",
      "時，諸比丘尼聞世尊所說，歡喜隨喜，作禮而去。"
    ],
    [
      "時，眾多比丘尼往詣尊者阿難所，稽首禮足，退坐一面，白尊者阿難：「若無相心三昧，不涌不沒，解脫已住，住已解脫，此三昧說是何果何功德？」",
      "尊者阿難語諸比丘尼：「姊妹！若無相心三昧，不涌不沒，解脫已住，住已解脫，世尊說是智果智功德。」",
      "諸比丘尼言：「奇哉！尊者阿難！大師及弟子同句、同味、同義，所謂第一句義。今諸比丘尼詣世尊所，以如是句如是味如是義問世尊，世尊亦已如是句如是味如是義為我等說，如尊者阿難所說不異，是故奇特，大師及弟子同句、同味、同義！」"
    ]
  ],
  "結": "時，諸比丘尼聞尊者阿難所說，歡喜隨喜，作禮而去。",
  "fu": {
    "摘": "若無相心三昧，不涌不沒，解脫已住，住已解脫，此無相心三昧智果智功德。"
  }
}