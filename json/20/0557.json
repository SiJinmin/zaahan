{
  "ps": {
    "卷號": "20",
    "篇號": "557",
    "篇名": "智果智功德"
  },
  "起": "如是我聞：一時，佛住拘睒彌國瞿師羅園。",
  "法": [
    "爾時，尊者阿難亦在彼住。時，有闍知羅比丘尼詣尊者阿難所，稽首禮足，退坐一面，問尊者阿難：「若無相心三昧，不涌不沒，解脫已住，住已解脫，尊者阿難！世尊說此何果何功德？」",
    "尊者阿難語闍知羅比丘尼：「若無相心三昧，不涌不沒，解脫已住，住已解脫，世尊說是智果智功德。」",
    "闍知羅比丘尼言：「奇哉！尊者阿難！大師及弟子同句、同味、同義。尊者阿難！昔於一時，佛在娑祇城安禪林中，時，有眾多比丘尼往詣佛所，問如此義，爾時，世尊以如是句如是味如是義為諸比丘尼說，是故當知奇特，大師、弟子所說同句、同味、同義，所謂第一句義。」"
  ],
  "結": "時，闍知羅比丘尼聞尊者阿難所說，歡喜隨喜，作禮而去。",
  "同": "如闍知羅比丘尼，迦羅跋比丘尼亦爾。",
  "fu": {
    "摘": "若無相心三昧，不涌不沒，解脫已住，住已解脫，是智果智功德。"
  }
}