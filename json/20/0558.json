{
  "ps": {
    "卷號": "20",
    "篇號": "558",
    "篇名": "智果智功德"
  },
  "起": "如是我聞：一時，佛住俱睒彌國瞿師羅園。",
  "法": [
    "爾時，尊者阿難亦住俱睒彌國瞿師羅園。時，有異比丘得無相心三昧，作是念：「我若詣尊者阿難所問尊者阿難：『若比丘得無相心三昧，不涌不沒，解脫已住，住已解脫，此無相心三昧何果？世尊說此何功德？』尊者阿難若問我言：『比丘！汝得此無相心三昧耶？』『我未曾有。』實問異答。我當隨逐尊者阿難，脫有餘人問此義者因而得聞。」",
    "彼比丘即隨尊者阿難，經六年中，無有餘人問此義者，即自問尊者阿難：「若比丘問無相心三昧，不涌不沒，解脫已住，住已解脫，世尊說此是何果何功德？」",
    "尊者阿難問彼比丘言：「比丘！汝得此三昧？」",
    "彼比丘默然住。",
    "尊者阿難語彼比丘言：「若比丘得無相心三昧，不涌不沒，解脫已住，住已解脫，世尊說此是智果智功德。」"
  ],
  "結": "尊者阿難說此法時，異比丘聞其所說，歡喜奉行。",
  "fu": {
    "摘": "若比丘得無相心三昧，不涌不沒，解脫已住，住已解脫，此是智果智功德。"
  }
}