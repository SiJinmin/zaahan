{
  "ps": {
    "卷號": "21",
    "篇號": "560",
    "篇名": "當善觀心調心"
  },
  "起": "如是我聞：一時，佛住俱睒彌國瞿師羅園。",
  "法": [
    "爾時，尊者阿難亦在彼住。時，尊者阿難告諸比丘：「若比丘、比丘尼於我前自記說，我當善哉慰勞問訊，或求以四道，何等為四？",
    "若比丘、比丘尼坐，作如是住心——善住心、局住心、調伏心、止觀、一心、等受、分別於法量度，修習多修習已，得斷諸使。若有比丘、比丘尼於我前自記說，我則如是善哉慰喻，或求是名說初道。",
    "復次，比丘、比丘尼正坐思惟，於法選擇，思量住心，善住、局住、調伏、止觀、一心等受，如是正向多住，得離諸使。若有比丘、比丘尼於我前自記說，我當如是善哉慰喻，或求是名第二說道。",
    "復次，比丘、比丘尼為掉亂所持，以調伏心坐、正坐、住心、善住心、局住心、調伏、止觀、一心等受化，如是正向多住已，則斷諸使。若有比丘、比丘尼於我前自記說，我則如是善哉慰喻，或求是名第三說道。",
    "復次，比丘、比丘尼止觀和合俱行，作如是正向多住，則斷諸使。若比丘、比丘尼於我前自記說者，我則如是善哉慰喻教誡，或求是名第四說道。」"
  ],
  "結": "時，諸比丘聞尊者阿難所說，歡喜奉行。",
  "fu": {
    "摘": "若比丘、比丘尼於我前自記說，我當善哉慰勞問訊，或求以四道，何等為四？若比丘、比丘尼坐，作如是住心、善住心、局住心、調伏心，止、觀、一心、等受，分別於法量度，修習多修習已，得斷諸使。若有比丘、比丘尼於我前自記說，我則如是善哉慰喻，或求是名說初道。復次，比丘、比丘尼正坐思惟，於法選擇，思量住心，善住、局住，調伏止觀，一心等受，如是正向多住，得離諸使。若有比丘、比丘尼於我前自記說，我當如是善哉慰喻，或求是名第二說道。復次，比丘、比丘尼為掉亂所持，以調伏心坐、正坐，住心、善住心、局住心，調伏止觀，一心等受化，如是正向多住已，則斷諸使。若有比丘、比丘尼於我前自記說，我則如是善哉慰喻，或求是名第三說道。復次，比丘、比丘尼止觀和合俱行，作如是正向多住，則斷諸使。若比丘、比丘尼於我前自記說者，我則如是善哉慰喻教誡，或求是名第四說道。"
  }
}