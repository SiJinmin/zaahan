{
  "ps": {
    "卷號": "21",
    "篇號": "562",
    "篇名": "調伏貪瞋癡"
  },
  "起": "如是我聞：一時，佛住拘睒彌國瞿師羅園。",
  "法": [
    "尊者阿難亦在彼住，爾時，瞿師羅長者詣尊者阿難所，稽首禮足，退坐一面，白尊者阿難：「云何名為世間說法者？云何名世間善向？云何名世間善到？」",
    "尊者阿難語瞿師羅長者：「我今問汝，隨意答我。長者！於意云何？若有說法調伏貪欲、調伏瞋恚、調伏愚癡，得名世間說法者不？」",
    "長者答言：「尊者阿難！若有說法能調伏貪欲、瞋恚、愚癡，是則名為世間說法。」",
    "復問：「長者！於意云何？若世間向調伏貪欲、調伏瞋恚、調伏愚癡，是名世間善向；若世間已調伏貪欲、瞋恚、愚癡，是名善到耶？為非耶？」",
    "長者答言：「尊者阿難！若調伏貪欲，已斷無餘，瞋恚、愚癡已斷無餘，是名善到。」",
    "尊者阿難答言：「長者！我試問汝，汝便真實答我，其義如此，當受持之。」"
  ],
  "結": "瞿師羅長者聞尊者阿難所說，歡喜隨喜，作禮而去。",
  "fu": {
    "摘": "若有說法能調伏貪欲、瞋恚、愚癡，是則名為世間說法。若世間向調伏貪欲、調伏瞋恚、調伏愚癡，是名世間善向。若世間已調伏貪欲、瞋恚、愚癡，是名善到。"
  }
}