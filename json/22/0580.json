{
  "ps": {
    "卷號": "22",
    "篇號": "580",
    "篇名": "以法調伏"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。",
    "時，彼天子而說偈言：「以法善調伏，不隨於諸見，雖復著睡眠，則能隨時悟。」",
    "爾時，世尊說偈答言：「若以法調伏，不隨餘異見，無知已究竟，能度世恩愛。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "若以法調伏，不隨餘異見，無知已究竟，能度世恩愛。"
  }
}