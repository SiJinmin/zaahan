{
  "ps": {
    "卷號": "22",
    "篇號": "586",
    "篇名": "正念求遠離"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色妙絕，於後夜時來詣佛所，稽首佛足，身諸光明遍照祇樹給孤獨園。",
    "時，彼天子而說偈言：「猶如利劍害，亦如頭火燃，斷除貪欲火，正念求遠離。」",
    "爾時，世尊說偈答言：「譬如利劍害，亦如頭火燃，斷除於後身，正念求遠離。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "譬如利劍害，亦如頭火燃，斷除於後身，正念求遠離。"
  }
}