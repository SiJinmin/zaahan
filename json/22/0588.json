{
  "ps": {
    "卷號": "22",
    "篇號": "588",
    "篇名": "斷愛喜長縻"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙，於後夜時來詣佛所，稽首佛足，身諸光明遍照祇樹給孤獨園。",
    "時，彼天子說偈問佛：「有四轉九門，充滿貪欲住，深溺烏泥中，大象云何出？」",
    "爾時，世尊說偈答言：「斷愛喜長縻，貪欲等諸惡，拔愛欲根本，正向於彼處。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "斷愛喜長縻，貪欲等諸惡，拔愛欲根本，正向於彼處。"
  }
}