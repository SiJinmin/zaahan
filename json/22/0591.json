{
  "ps": {
    "卷號": "22",
    "篇號": "591",
    "篇名": "當離五欲"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "過去世時，海洲上優婆塞至他優婆塞舍會坐，極毀呰欲，言：『此欲者，虛妄不實，欺誑之法，猶如幻化，誑於嬰兒。』還自己舍，恣於五欲。",
    "是優婆塞舍有天神止住，時，彼天神作是念：『是優婆塞不勝不類，於餘優婆塞舍會坐眾中極毀呰欲，言「如是欲者，虛偽不實，欺誑之法，如誑嬰兒。」還己舍已，自恣五欲，我今寧可發令覺悟。』而說偈言：『於大聚會中，毀呰欲無常，自沒於愛欲，如牛溺深泥。我觀彼會中，諸優婆塞等，多聞明解法，奉持於淨戒，汝見彼樂法，而說欲無常，如何自恣欲，不斷於貪愛？何故樂世間，畜妻子眷屬？』",
    "時，彼天神如是如是開覺彼優婆塞已，如是如是彼優婆塞覺悟已，剃除鬚髮，著袈裟衣，正信非家，出家學道，精勤修習，盡諸有漏，得阿羅漢。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "如何自恣欲，不斷於貪愛？何故樂世間，畜妻子眷屬？"
  }
}