{
  "ps": {
    "卷號": "22",
    "篇號": "597",
    "篇名": "解脫者得妙色身"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。",
    "時，彼天子說偈問佛：「云何諸眾生，受身得妙色？云何修方便，而得乘出道？眾生住何法，為何所修習，為何等眾生，諸天所供養？」",
    "爾時，世尊說偈答言：「持戒明智慧，自修習正受，正直心繫念，熾然憂悉滅，得平等智慧，其心善解脫，斯等因緣故，受身得妙色，成就乘出道，　心住於中學，如是德備者，為諸天供養。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "持戒明智慧，自修習正受，正直心繫念，熾然憂悉滅，得平等智慧，其心善解脫，斯等因緣故，受身得妙色，成就乘出道，　心住於中學，如是德備者，為諸天供養。"
  }
}