{
  "ps": {
    "卷號": "22",
    "篇號": "598",
    "篇名": "精勤者開發聖道"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。",
    "時，彼天子而說偈言：「沈沒於睡眠，欠呿不欣樂，飽食心憒閙，懈怠不精勤，斯十覆眾生，聖道不顯現。」",
    "爾時，世尊說偈答言：「心沒於睡眠，欠呿不欣樂，飽食心憒閙，懈怠不精勤；精勤修習者，能開發聖道。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "心沒於睡眠，欠呿不欣樂，飽食心憒閙，懈怠不精勤；精勤修習者，能開發聖道。"
  }
}