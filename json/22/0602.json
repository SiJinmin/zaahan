{
  "ps": {
    "卷號": "22",
    "篇號": "602",
    "篇名": "於彼欲無欲"
  },
  "起": "如是我聞：一時，佛住在舍衛國祇樹給孤獨園。",
  "法": [
    "時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。",
    "時，彼天子說偈問佛：「伊尼耶鹿專，仙人中之尊，少食不嗜味，禪思樂山林，我今敬稽首，而問於瞿曇，云何出離苦？云何苦解脫？我今問解脫，於何而滅盡？」",
    "爾時，世尊說偈答言：「世間五欲德，心法說第六，於彼欲無欲，解脫一切苦，如是於苦出，如是苦解脫，汝所問解脫，於彼而滅盡。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "世間五欲德，心法說第六，於彼欲無欲，解脫一切苦，如是於苦出，如是苦解脫，汝所問解脫，於彼而滅盡。"
  }
}