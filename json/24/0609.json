{
  "ps": {
    "卷號": "24",
    "篇號": "609",
    "篇名": "四念處集沒"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "我今當說四念處集、四念處沒，諦聽！善思！何等為四念處集、四念處沒？",
    "食集則身集，食滅則身沒，如是隨身集觀住，隨身滅觀住，隨身集滅觀住則無所依住，於諸世間永無所取；",
    "如是觸集則受集，觸滅則受沒，如是隨集法觀受住，隨滅法觀受住，隨集滅法觀受住則無所依住，於諸世間都無所取；",
    "名色集則心集，名色滅則心沒，隨集法觀心住，隨滅法觀心住，隨集滅法觀心住則無所依住，於諸世間則無所取；",
    "憶念集則法集，憶念滅則法沒，隨集法觀法住，隨滅法觀法住，隨集滅法觀法住則無所依住，於諸世間則無所取；",
    "是名四念處集、四念處沒。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等為四念處集、四念處沒？食集則身集，食滅則身沒，如是隨身集觀住，隨身滅觀住，隨身集滅觀住，則無所依住，於諸世間永無所取；觸集則受集、觸滅則受沒，如是隨集法觀受住，隨滅法觀受住，隨集滅法觀受住，則無所依住，於諸世間都無所取；名色集則心集、名色滅則心沒，隨集法觀心住，隨滅法觀心住，隨集滅法觀心住，則無所依住，於諸世間則無所取；憶念集則法集、憶念滅則法沒，隨集法觀法住，隨滅法觀法住，隨集滅法觀法住，則無所依住，於諸世間則無所取。"
  }
}