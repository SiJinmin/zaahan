{
  "ps": {
    "卷號": "24",
    "篇號": "615",
    "篇名": "取淨相生喜身樂心則定"
  },
  "起": "如是我聞：一時，佛住舍衛國祇樹給孤獨園。",
  "法": [
    [
      "爾時，尊者阿難晨朝著衣持鉢入舍衛城乞食，於路中思惟：「我今先至比丘尼寺。」即往比丘尼寺，諸比丘尼遙見尊者阿難來，疾敷床座，請令就座，時，諸比丘尼禮尊者阿難足，退坐一面，白尊者阿難：「我等諸比丘尼修四念處，繫心住，自知前後昇降。」",
      "尊者阿難告諸比丘尼：「善哉！善哉！姊妹！當如汝等所說而學，凡修習四念處善繫心住者，應如是知前後昇降。」",
      "時，尊者阿難為諸比丘尼種種說法，種種說法已從座起去。"
    ],
    [
      "爾時，尊者阿難於舍衛城中乞食還，舉衣鉢洗足已詣世尊所，稽首佛足，退坐一面，以比丘尼所說具白世尊。",
      "佛告阿難：「善哉！善哉！應如是學：『四念處善繫心住，知前後昇降。』所以者何？心於外求，然後制令求其心，散亂心、不解脫皆如實知，若比丘於身身觀念住，於彼身身觀念住已，若身躭睡，心法懈怠，彼比丘當起淨信，取於淨相，起淨信心、憶念淨相已，其心則悅，悅已生喜，其心喜已，身則猗息，身猗息已則受身樂，受身樂已其心則定，心定者聖弟子當作是學：『我於此義——外散之心攝令休息，不起覺想及已觀想，無覺無觀，捨念樂住，樂住已如實知。』；受、心、法念亦如是說。」"
    ]
  ],
  "結": "佛說此經已，尊者阿難聞佛所說，歡喜奉行。",
  "fu": {
    "摘": "起淨信心、憶念淨相已，其心則悅，悅已生喜，其心喜已，身則猗息，身猗息已則受身樂，受身樂已其心則定；受、心、法念亦如是說。",
    "法義": "淨相 生喜 身樂"
  }
}