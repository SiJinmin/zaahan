{
  "ps": {
    "卷號": "24",
    "篇號": "617",
    "篇名": "離五欲念四處"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    [
      "過去世時，有一鳥名曰羅婆為鷹所捉，飛騰虛空，於空鳴喚言：『我不自覺，忽遭此難，我坐捨離父母境界而遊他處故遭此難，如何今日為他所困，不得自在。』鷹語羅婆：『汝當何處自有境界而得自在？』羅婆答言：『我於田耕壠中自有境界，足免諸難，是為我家父母境界。』",
      "鷹於羅婆起憍慢言：『放汝令去，還耕壠中，能得脫以不。』於是羅婆得脫鷹爪還到耕壠大塊之下，安住止處，然後於塊上欲與鷹鬪，鷹則大怒『彼是小鳥，敢與我鬪。』瞋恚極盛，駿飛直搏，於是羅婆入於塊下，鷹鳥飛勢，臆衝堅塊，碎身即死。",
      "時，羅婆鳥深伏塊下，仰說偈言：『鷹鳥用力來，羅婆依自界，乘瞋猛盛力，致禍碎其身。我具足通達，依於自境界，伏怨心隨喜，自觀欣其力。設汝有兇愚，百千龍象力，不如我智慧，十六分之一，觀我智殊勝，摧滅於蒼鷹。』",
      "如是，比丘！如彼鷹鳥愚癡自捨所親父母境界遊於他處致斯災患，汝等比丘亦應如是，於自境界所行之處應善守持，離他境界，應當學！"
    ],
    "比丘！他處他境界者，謂五欲境界，眼見可意受念妙色，欲心染著；耳識聲、鼻識香、舌識味、身識觸可意受念妙觸，欲心染著，是名比丘他處他境界。比丘！自處父母境界者，謂四念處，云何為四？謂身身觀念處，受、心、法法觀念處。是故，比丘！於自行處父母境界而自遊行，遠離他處他境界，應當學！"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "他處他境界者，謂五欲境界，眼見可意受念妙色，欲心染著；耳識聲、鼻識香、舌識味、身識觸可意受念妙觸，欲心染著，是名比丘他處他境界。自處父母境界者謂四念處，云何為四？謂身身觀念處，受、心、法法觀念處。是故，於自行處父母境界而自遊行，遠離他處他境界，應當學！"
  }
}