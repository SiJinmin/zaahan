{
  "ps": {
    "卷號": "24",
    "篇號": "619",
    "篇名": "四念處自護護他"
  },
  "起": "如是我聞：一時，佛在拘薩羅人間遊行於私伽陀聚落北身恕林中，爾時，世尊告諸比丘：",
  "法": [
    "過去世時，有緣幢伎師，肩上竪幢，語弟子言：『汝等於幢上下向護我，我亦護汝，迭相護持，遊行嬉戲，多得財利。』",
    "時，伎弟子語伎師言：『不如所言，但當各各自愛護，遊行嬉戲，多得財利，身得無為，安隱而下。』",
    "伎師答言：『如汝所言，各自愛護，然其此義亦如我說，己自護時即是護他，他自護時亦是護己，心自親近，修習隨護作證，是名自護護他，云何護他自護？不恐怖他、不違他、不害他、慈心哀彼，是名護他自護。』",
    "是故，比丘！當如是學！自護者修四念處，護他者亦修四念處。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "己自護時即是護他，他自護時亦是護己，心自親近，修習隨護作證，是名自護護他，云何護他自護？不恐怖他、不違他、不害他、慈心哀彼，是名護他自護。當如是學！自護者修四念處，護他者亦修四念處。"
  }
}