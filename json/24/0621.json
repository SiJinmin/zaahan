{
  "ps": {
    "卷號": "24",
    "篇號": "621",
    "篇名": "修四念處至知"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，尊者阿難與眾多比丘詣世尊所，稽首禮足，退坐一面，尊者阿難白佛言：「世尊！此諸年少比丘當云何教授？云何為其說法？」",
    "佛告阿難：「此諸年少比丘當以四念處教令修習，云何為四？謂身身觀念住，精勤方便，不放逸行，正智正念，寂定於心，乃至知身；受、心、法法觀念住，精勤方便，不放逸行，正念正智，寂靜於心，乃至知法，所以者何？若比丘住學地者，未得進上，志求安隱涅槃時，身身觀念住，精勤方便，不放逸行，正念正智，寂靜於心；受、心、法法觀念住，精勤方便，不放逸行，正念正智，寂靜於心，乃至於法遠離。",
    "若阿羅漢諸漏已盡，所作已作，捨諸重擔，盡諸有結，正知，善解脫，當於彼時亦修身身觀念住，精勤方便，不放逸行，正念正智，寂靜於心；受、心、法法觀念住，乃至於法得遠離。」"
  ],
  "結": "時，尊者阿難歡喜隨喜，作禮而去。",
  "fu": {
    "摘": "諸年少比丘當以四念處教令修習，云何為四？謂身身觀念住，精勤方便，不放逸行，正智正念，寂定於心，乃至知身；受、心、法法觀念住，乃至知法，於法得遠離。"
  }
}