{
  "ps": {
    "卷號": "24",
    "篇號": "622",
    "篇名": "攝心住正智正念"
  },
  "起": "如是我聞：一時，佛在跋祇人間遊行，到鞞舍離國菴羅園中住。",
  "法": [
    [
      "爾時，菴羅女聞世尊跋祇人間遊行至菴羅園中住，即自莊嚴乘車出鞞舍離城詣世尊所，恭敬供養，詣菴羅園門，下車步進，遙見世尊與諸大眾圍遶說法。",
      "世尊遙見菴羅女來，語諸比丘：「汝等比丘勤攝心住，正念正智，今菴羅女來，是故誡汝。",
      "云何為比丘勤攝心住？若比丘已生惡不善法當斷，生欲、方便、精進攝心；未生惡不善法不令起，未生善法令生，已生善法令住不忘，修習增滿，生欲、方便、精勤攝心，是名比丘勤攝心住。",
      "云何名比丘正智？若比丘去來威儀常隨正智，迴顧視瞻，屈伸俯仰，執持衣鉢，行住坐臥，眠覺語默，皆隨正智住，是正智。",
      "云何正念？若比丘內身身觀念住，精勤方便，正智正念，調伏世間貪憂；如是受、心、法法觀念住，精勤方便，正智正念，調伏世間貪憂，是名比丘正念。",
      "是故汝等勤攝其心，正智正念，今菴羅女來，是故誡汝。」"
    ],
    [
      "時，菴羅女詣世尊所，稽首禮足，却住一面。",
      "爾時，世尊為菴羅女種種說法示教照喜，示教照喜已默然而住。爾時，菴羅女整衣服，為佛作禮，合掌白佛：「唯願世尊與諸大眾明日受我請中食。」",
      "爾時，世尊默然受請。菴羅女知世尊默然受請已，稽首禮足，還歸自家，設種種食，布置床座，晨朝遣使白佛：「時到。」",
      "爾時，世尊與諸大眾詣菴羅女舍，就座而坐，時，菴羅女手自供養種種飲食，食訖澡漱洗鉢竟，時，菴羅女持一小床坐於佛前聽佛說法。",
      "爾時，世尊為菴羅女說隨喜偈：「施者人愛念，多眾所隨從，名稱日增高，遠近皆悉聞，處眾常和雅，離慳無所畏，是故智慧施，斷慳永無餘，上生忉利天，長夜受快樂，盡壽常修德，娛樂難陀園，百種諸天樂，五欲悅其心，彼於此人間，聞佛所說法，為善逝弟子，樂彼受化生。」"
    ]
  ],
  "結": "爾時，世尊為菴羅女種種說法示教照喜，示教照喜已從座起而去。",
  "fu": {
    "摘": "勤攝心住，正念正智。云何勤攝心住？若已生惡不善法當斷，生欲、方便、精進攝心；未生惡不善法不令起，未生善法令生，已生善法令住不忘，修習增滿，生欲、方便、精勤攝心，是名勤攝心住。云何正智？若去來威儀常隨正智，迴顧視瞻，屈伸俯仰，執持衣鉢，行住坐臥，眠覺語默，皆隨正智住，是正智。云何正念？若內身身觀念住，精勤方便，正智正念，調伏世間貪憂；如是受、心、法法觀念住，精勤方便，正智正念，調伏世間貪憂，是名正念。施者人愛念，多眾所隨從，名稱日增高，遠近皆悉聞，處眾常和雅，離慳無所畏，是故智慧施，斷慳永無餘，上生忉利天，長夜受快樂，盡壽常修德，娛樂難陀園，百種諸天樂，五欲悅其心，彼於此人間，聞佛所說法，為善逝弟子，樂彼受化生。"
  }
}