{
  "ps": {
    "卷號": "24",
    "篇號": "624",
    "篇名": "先淨戒後修四念"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者欝低迦來詣佛所，稽首佛足，退坐一面，白佛言：「善哉！世尊！為我說法，我聞法已，當獨一靜處專精思惟，不放逸住，思惟：『所以善男子剃除鬚髮，正信非家，出家學道，如上廣說，乃至不受後有。』」",
    "佛告欝低迦：「如是！如是！如汝所說，但於我所說法不悅我心，彼所事業亦不成就，雖隨我後，而不得利，反生障閡。」",
    "欝低迦白佛：「世尊所說，我則能令世尊心悅，自業成就，不生障閡。唯願世尊為我說法，我當獨一靜處專精思惟，不放逸住，如上廣說，乃至不受後有。」如是第二、第三請。",
    "爾時，世尊告欝低迦：「汝當先淨其初業，然後修習梵行。」",
    "欝低迦白佛：「我今云何淨其初業、修習梵行？」",
    "佛告欝低迦：「汝當先淨其戒，直其見，具足三業，然後修四念處，何等為四？內身身觀念住，專精方便，正智正念，調伏世間貪憂；如是外身、內外身身觀念住；受、心、法法觀念住亦如是廣說。」"
  ],
  "結": "時，欝低迦聞佛所說，歡喜隨喜，從座起而去。時，欝低迦聞佛教授已，獨一靜處專精思惟，不放逸住，思惟：「所以善男子剃除鬚髮，著袈裟衣，正信非家，出家學道，乃至不受後有。」",
  "同": "如欝低迦所問，如是異比丘所問亦如上說。",
  "fu": {
    "摘": "汝當先淨其戒，直其見，具足三業，然後修四念處，何等為四？內身身觀念住，專精方便，正智正念，調伏世間貪憂；如是外身、內外身身觀念住；受、心、法法觀念住亦如是廣說。"
  }
}