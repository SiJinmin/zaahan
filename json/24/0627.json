{
  "ps": {
    "卷號": "24",
    "篇號": "627",
    "篇名": "學地當四念處住"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者阿那律陀詣佛所，稽首禮足，退坐一面，白佛言：「世尊！若有比丘住於學地，未得上進安隱涅槃而方便求，是聖弟子當云何於正法律修習多修習得盡諸漏乃至自知不受後有？」",
    "佛告阿那律：「若聖弟子住於學地，未得上進安隱涅槃而方便求，彼於爾時當內身身觀念住，精勤方便，正智正念，調伏世間貪憂；如是受、心、法法觀念住，精勤方便，正智正念，調伏世間貪憂，如是，聖弟子多修習已，得盡諸漏，乃至自知不受後有。」"
  ],
  "結": "爾時，尊者阿那律陀聞佛所說，歡喜隨喜，作禮而去。",
  "fu": {
    "摘": "若聖弟子住於學地，未得上進安隱涅槃而方便求，彼於爾時當內身身觀念住，精勤方便，正智正念，調伏世間貪憂；如是受、心、法法觀念住，精勤方便，正智正念，調伏世間貪憂，如是，聖弟子多修習已，得盡諸漏，乃至自知不受後有。"
  }
}