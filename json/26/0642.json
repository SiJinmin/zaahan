{
  "ps": {
    "卷號": "26",
    "篇號": "642",
    "篇名": "三根"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：『有三根：未知當知根、知根、無知根。』",
    "爾時，世尊即說偈言：『覺知學地時，隨順直道進，精進勤方便，善自護其心；如自知生盡，無礙道已知，以知解脫已，最後得無知；不動意解脫，一切有能盡，諸根悉具足，樂於根寂靜，持於最後身，降伏眾魔怨。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "覺知學地時，隨順直道進，精進勤方便，善自護其心；如自知生盡，無礙道已知，以知解脫已，最後得無知；不動意解脫，一切有能盡，諸根悉具足，樂於根寂靜，持於最後身，降伏眾魔怨。"
  }
}