{
  "ps": {
    "卷號": "26",
    "篇號": "657",
    "篇名": "學五根盡無明苦"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "有五根，何等為五？信根、精進根、念根、定根、慧根。若聖弟子成就信根者作如是學：聖弟子無始生死無明所著、愛所繫，眾生長夜生死，往來流馳，不知本際，有因故有生死，因永盡者則無生死，無明大闇聚障礙，誰般涅槃？唯苦滅、苦息、清涼、沒；如信根，如是精進根、念根、定根、慧根亦如是說。此五根慧為首，慧所攝持，譬如堂閣棟為首，棟所攝持。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "有五根，何等為五？信根、精進根、念根、定根、慧根。若聖弟子成就信根者作如是學：聖弟子無始生死無明所著、愛所繫，眾生長夜生死，往來流馳，不知本際，有因故有生死，因永盡者則無生死，無明大闇聚障礙，誰般涅槃？唯苦滅、苦息、清涼、沒；如信根，如是精進根、念根、定根、慧根亦如是說。此五根慧為首，慧所攝持，譬如堂閣棟為首，棟所攝持。"
  }
}