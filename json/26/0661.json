{
  "ps": {
    "卷號": "26",
    "篇號": "661",
    "篇名": "數力與修力"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有二種力，何等為二？謂數力及修力。",
    "何等為數力？謂聖弟子空閑林中樹下作如是思惟：『身惡行，現法、後世受於惡報，我若行身惡行者，我當自悔教，他亦悔我，大師亦當悔我，大德梵行亦當悔我，以法責我，惡名流布，身壞命終當生惡趣泥犁中，如是現法後報，身惡行斷，修身善行；如身惡行，口、意惡行亦如是說』，是名數力。",
    "何等為修力？若比丘學於數力，聖弟子數力成就已，隨得修力，得修力已，修力滿足。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有二種力，何等為二？謂數力及修力。何等為數力？謂聖弟子空閑林中樹下作如是思惟：『身惡行，現法、後世受於惡報，我若行身惡行者，我當自悔教，他亦悔我，大師亦當悔我，大德梵行亦當悔我，以法責我，惡名流布，身壞命終當生惡趣泥犁中，如是現法後報，身惡行斷，修身善行；如身惡行，口、意惡行亦如是說』，是名數力。何等為修力？若比丘學於數力，聖弟子數力成就已，隨得修力，得修力已，修力滿足。"
  }
}