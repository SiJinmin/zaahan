{
  "ps": {
    "卷號": "26",
    "篇號": "667",
    "篇名": "四力之覺進罪攝"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有四力，何等為四？謂信力、精進力、念力、慧力。",
    "復次四力—信力、念力、定力、慧力。",
    "復次四力—覺力、精進力、無罪力、攝力。",
    "此諸經如上三力說，差別者：",
    "何等為覺力？於善、不善法如實知，有罪、無罪，習近、不習近，卑法、勝法，黑法、白法，有分別法、無分別法，緣起法、非緣起法如實知，是名覺力。",
    "何等為精進力？謂四正斷，如前廣說。",
    "何等為無罪力？謂無罪身、口、意，是名無罪力。",
    "何等為攝力？謂四攝事—惠施、愛語、行利、同利。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有四力，何等為四？謂信力、精進力、念力、慧力。復次四力—信力、念力、定力、慧力。復次四力—覺力、精進力、無罪力、攝力。何等為覺力？於善、不善法如實知，有罪、無罪，習近、不習近，卑法、勝法，黑法、白法，有分別法、無分別法，緣起法、非緣起法如實知，是名覺力。何等為精進力？謂四正斷，如前廣說。何等為無罪力？謂無罪身、口、意，是名無罪力。何等為攝力？謂四攝事—惠施、愛語、行利、同利。"
  }
}