{
  "ps": {
    "卷號": "26",
    "篇號": "679",
    "篇名": "五學力釋義"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "如上說，差別者：",
    "何等信力是學力？於如來所善入於信，根本堅固，諸天、魔、梵、沙門、婆羅門及餘同法所不能壞。",
    "何等為精進力是學力？謂四正斷，如前廣說。",
    "何等為慚力是學力？謂羞恥，恥於起惡不善法、諸煩惱數，受諸有熾然苦報，於未來世生老病死、憂悲苦惱，是名慚力是學力。",
    "何等為愧力是學力？謂諸可愧事而愧，愧起諸惡不善法、煩惱數，受諸有熾然苦報，於未來世生老病死、憂悲苦惱，是名愧力是學力。",
    "何等為慧力是學力？謂聖弟子住於智慧，成就世間生滅智慧，賢聖出厭離，決定正盡苦，是名慧力是學力。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等信力是學力？於如來所善入於信，根本堅固，諸天、魔、梵、沙門、婆羅門及餘同法所不能壞。何等為精進力是學力？謂四正斷，如前廣說。何等為慚力是學力？謂羞恥，恥於起惡不善法、諸煩惱數，受諸有熾然苦報，於未來世生老病死、憂悲苦惱，是名慚力是學力。何等為愧力是學力？謂諸可愧事而愧，愧起諸惡不善法、煩惱數，受諸有熾然苦報，於未來世生老病死、憂悲苦惱，是名愧力是學力。何等為慧力是學力？謂聖弟子住於智慧，成就世間生滅智慧，賢聖出厭離，決定正盡苦，是名慧力是學力。"
  }
}