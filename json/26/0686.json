{
  "ps": {
    "卷號": "26",
    "篇號": "686",
    "篇名": "如來六種力"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "如來有六種力，若六種力成就，如來、應、等正覺得先佛最勝處智，能轉梵輪，於大眾中師子吼而吼。",
    "謂處非處如實知，如來初力；",
    "復次，過去、未來、現在心樂法受如實知，如上廣說，是名第二如來力；",
    "復次，如來禪、解脫、三昧、正受如實知，如上廣說，是名如來第三力；",
    "復次，如來過去種種宿命之事如實知，如上廣說，是名如來第四力；",
    "復次，如來天眼淨過於人眼，見諸眾生死此生彼，如上廣說，是名如來第五力；",
    "復次，如來結漏已盡，無漏心解脫、慧解脫，如上廣說，乃至於眾中師子吼而吼，是名如來第六力。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "如來有六種力，若六種力成就，如來、應、等正覺得先佛最勝處智，能轉梵輪，於大眾中師子吼而吼。"
  }
}