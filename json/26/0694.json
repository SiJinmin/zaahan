{
  "ps": {
    "卷號": "26",
    "篇號": "694",
    "篇名": "漏盡比丘八力"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者舍利弗詣世尊所，稽首禮足，退坐一面，白佛言：「世尊！漏盡比丘有幾力？」",
    "佛告舍利弗：「漏盡比丘有八力，何等為八？",
    "謂漏盡比丘心順趣於離、流注於離、浚輸於離；順趣於出、流注於出、浚輸於出；順趣涅槃、流注涅槃、浚輸涅槃；",
    "若見五欲，猶見火坑，如是見已，於欲念、欲受、欲著心不永住，修四念處、四正斷、四如意足、五根、五力、七覺分、八聖道分。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "漏盡比丘有八力，何等為八？謂漏盡比丘心順趣於離、流注於離、浚輸於離；順趣於出、流注於出、浚輸於出；順趣涅槃、流注涅槃、浚輸涅槃；若見五欲，猶見火坑，如是見已，於欲念、欲受、欲著心不永住，修四念處、四正斷、四如意足、五根、五力、七覺分、八聖道分。"
  }
}