{
  "ps": {
    "卷號": "26",
    "篇號": "707",
    "篇名": "五蓋障七覺支照"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：『有五障五蓋煩惱於心，能羸智慧，障閡之分，非明，非正覺，不轉趣涅槃，何等為五？謂貪欲蓋、瞋恚蓋、睡眠蓋、掉悔蓋、疑蓋—如此五蓋，為覆為蓋，煩惱於心，令智慧羸，為障閡分，非明，非等覺，不轉趣涅槃。",
    "若七覺支，非覆非蓋，不惱於心，增長智慧，為明，為正覺，轉趣涅槃，何等為七？謂念覺支等，如上說乃至捨覺支—如此七覺支，非翳非蓋，不惱於心，增長智慧，為明，為正覺，轉趣涅槃。",
    "爾時，世尊即說偈言：『貪欲瞋恚蓋，睡眠掉悔疑，如此五種蓋，增長諸煩惱，此五覆世間，深著難可度，障蔽於眾生，令不見正道。若得七覺支，則能為照明，唯此真諦言，等正覺所說，念覺支為首，擇法正思惟，精進猗喜覺，三昧捨覺支，如此七覺支，牟尼之正道，隨順大仙人，脫生死怖畏。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有五障五蓋煩惱於心，能羸智慧，障閡之分，非明，非正覺，不轉趣涅槃，何等為五？謂貪欲蓋、瞋恚蓋、睡眠蓋、掉悔蓋、疑蓋—如此五蓋，為覆為蓋，煩惱於心，令智慧羸，為障閡分，非明，非等覺，不轉趣涅槃。若七覺支，非覆非蓋，不惱於心，增長智慧，為明，為正覺，轉趣涅槃，何等為七？謂念覺支等，如上說乃至捨覺支—如此七覺支，非翳非蓋，不惱於心，增長智慧，為明，為正覺，轉趣涅槃。貪欲瞋恚蓋，睡眠掉悔疑，如此五種蓋，增長諸煩惱，此五覆世間，深著難可度，障蔽於眾生，令不見正道。若得七覺支，則能為照明，唯此真諦言，等正覺所說，念覺支為首，擇法正思惟，精進猗喜覺，三昧捨覺支，如此七覺支，牟尼之正道，隨順大仙人，脫生死怖畏。"
  }
}