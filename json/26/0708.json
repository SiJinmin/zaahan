{
  "ps": {
    "卷號": "26",
    "篇號": "708",
    "篇名": "五蓋墮七覺支達"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "若族姓子捨諸世務，出家學道，剃除鬚髮，著袈裟，正信非家，出家學道，如是出家，而於其中有愚癡士夫依止聚落城邑，晨朝著衣持鉢入村乞食，不善護身，不守根門，不攝其念，觀察女人少壯好色而生染著，不正思惟，心馳取相，趣色欲想，為欲心熾盛，燒心燒身，返俗還戒而自退沒，厭離俗務出家學道而反染著，增諸罪業而自破壞，沈翳沒溺。",
    "有五種大樹，其種至微，而樹生長巨大，而能映障眾雜小樹，蔭翳萎悴，不得生長，何等五？謂揵遮耶樹、迦捭多羅樹、阿濕波他樹、優曇鉢羅樹、尼拘留他樹，如是，五種心樹，種子至微，而漸漸長大，蔭覆諸節，能令諸節蔭覆墮臥，何等為五？謂貪欲蓋漸漸增長，瞋恚、睡眠、掉悔、疑蓋漸漸增長，以增長故，令善心蔭覆墮臥。",
    "若修習七覺支，多修習已，轉成不退，何等為七？謂念覺支、擇法、精進、猗、喜、定、捨覺支，如是七覺支修習多修習已轉成不退轉。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若族姓子捨諸世務，出家學道，剃除鬚髮，著袈裟，正信非家，出家學道，如是出家，而於其中有愚癡士夫依止聚落城邑，晨朝著衣持鉢入村乞食，不善護身，不守根門，不攝其念，觀察女人少壯好色而生染著，不正思惟，心馳取相，趣色欲想，為欲心熾盛，燒心燒身，返俗還戒而自退沒，厭離俗務出家學道而反染著，增諸罪業而自破壞，沈翳沒溺。有五種大樹，其種至微，而樹生長巨大，而能映障眾雜小樹，蔭翳萎悴，不得生長，何等五？謂揵遮耶樹、迦捭多羅樹、阿濕波他樹、優曇鉢羅樹、尼拘留他樹，如是，五種心樹，種子至微，而漸漸長大，蔭覆諸節，能令諸節蔭覆墮臥，何等為五？謂貪欲蓋漸漸增長，瞋恚、睡眠、掉悔、疑蓋漸漸增長，以增長故，令善心蔭覆墮臥。若修習七覺支，多修習已，轉成不退，何等為七？謂念覺支、擇法、精進、猗、喜、定、捨覺支，如是七覺支修習多修習已轉成不退轉。"
  }
}