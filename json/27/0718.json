{
  "ps": {
    "卷號": "27",
    "篇號": "718",
    "篇名": "七覺正受知起滅"
  },
  "起": "如是我聞：一時，佛住舍衛國祇樹給孤獨園，爾時，尊者舍利弗告諸比丘：",
  "法": "有七覺分，何等為七？謂念覺分、擇法覺分、精進覺分、喜覺分、猗覺分、定覺分、捨覺分。此七覺分決定而得，不勤而得，我隨所欲，覺分正受。若晨朝時、日中時、日暮時，若欲正受，隨其所欲，多入正受。譬如王大臣有種種衣服置箱簏中，隨其所須，日中所須、日暮所須，隨欲自在，如是，比丘！此七覺分決定而得，不勤而得，隨意正受。我此念覺分清淨純白，起時知起，滅時知滅，沒時知沒，已起知已起，已滅知已滅；如是擇法、精進、喜、猗、定、捨覺分亦如是說。",
  "結": "尊者舍利弗說此經已，諸比丘聞其所說，歡喜奉行。",
  "fu": {
    "摘": "有七覺分，何等為七？謂念覺分、擇法覺分、精進覺分、喜覺分、猗覺分、定覺分、捨覺分。此七覺分決定而得，不勤而得，我隨所欲，覺分正受。若晨朝時、日中時、日暮時，若欲正受，隨其所欲，多入正受。譬如王大臣有種種衣服置箱簏中，隨其所須，日中所須、日暮所須，隨欲自在，如是，比丘！此七覺分決定而得，不勤而得，隨意正受。我此念覺分清淨純白，起時知起，滅時知滅，沒時知沒，已起知已起，已滅知已滅；如是擇法、精進、喜、猗、定、捨覺分亦如是說。"
  }
}