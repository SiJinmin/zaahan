{
  "ps": {
    "卷號": "27",
    "篇號": "719",
    "篇名": "當先思維心解脫"
  },
  "起": "如是我聞：一時，佛住巴連弗邑。",
  "法": [
    "爾時，尊者優波摩、尊者阿提目多住巴連弗邑鷄林精舍，爾時，尊者阿提目多晡時從禪覺，詣尊者優波摩所，共相問訊慰勞已退坐一面，問尊者優波摩：「尊者！能知七覺分方便，如是樂住正受、如是苦住正受？」",
    "優波摩答言：「尊者阿提目多！比丘善知方便修七覺分，如是樂住正受、如是苦住正受。」",
    "復問：「云何比丘善知方便修七覺分？」",
    "優波摩答言：「比丘方便修念覺分時知思惟『彼心不善解脫，不害睡眠，不善調伏掉悔，不害睡眠。』如我念覺處法思惟，精進方便不得平等。如是擇法、精進、喜、猗、定、捨覺分亦如是說。若比丘念覺分方便時先思惟『心善解脫，正害睡眠，調伏掉悔。』如我於此念覺處法思惟已，不勤方便而得平等。如是，阿提目多！比丘知方便修七覺分，如是樂住正受、如是不樂住正受。」"
  ],
  "結": "時，二正士共論義已，各從座起而去。",
  "fu": {
    "摘": "云何比丘善知方便修七覺分？比丘方便修念覺分時知思惟『彼心不善解脫，不害睡眠，不善調伏掉悔，不害睡眠，如我念覺處法思惟，精進方便不得平等。』如是擇法、精進、喜、猗、定、捨覺分亦如是說。若比丘念覺分方便時先思惟『心善解脫，正害睡眠，調伏掉悔，如我於此念覺處法思惟已，不勤方便而得平等。』如是，比丘知方便修七覺分，如是樂住正受、如是不樂住正受。"
  }
}