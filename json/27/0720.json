{
  "ps": {
    "卷號": "27",
    "篇號": "720",
    "篇名": "修七覺分生樂住"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者阿那律亦住舍衛國松林精舍，時，有眾多比丘詣阿那律所，共相問訊慰勞，問訊慰勞已退坐一面，語尊者阿那律：「尊者知方便修七覺分時生樂住不？」",
    "尊者阿那律語諸比丘言：「我知比丘方便修七覺分時生樂住。」",
    "諸比丘問尊者阿那律：「云何知比丘方便修七覺分時生樂住？」",
    "尊者阿那律語諸比丘：「比丘方便修念覺分，善知思惟『我心善解脫，善害睡眠，善調伏掉悔。』如此念覺分處法思惟已，精勤方便，心不懈怠，身猗息，不動亂，繫心令住，不起亂念，一心正受；如是擇法、精進、猗、定、捨覺分亦如是說，是名知比丘方便修七覺分時生樂住。」"
  ],
  "結": "時，眾多比丘聞尊者阿那律所說，歡喜隨喜，從座起而去。",
  "fu": {
    "摘": "云何知比丘方便修七覺分時生樂住？比丘方便修念覺分，善知思惟『我心善解脫，善害睡眠，善調伏掉悔。』如此念覺分處法思惟已，精勤方便，心不懈怠，身猗息，不動亂，繫心令住，不起亂念，一心正受；如是擇法、精進、猗、定、捨覺分亦如是說，是名知比丘方便修七覺分時生樂住。"
  }
}