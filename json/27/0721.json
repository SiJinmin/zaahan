{
  "ps": {
    "卷號": "27",
    "篇號": "721",
    "篇名": "七覺分寶"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "轉輪聖王出世之時，有七寶現於世間—金輪寶、象寶、馬寶、神珠寶、玉女寶、主藏臣寶、主兵臣寶，如是，如來出世，亦有七覺分寶現。",
    "齋戒，處樓觀上，大臣圍遶，有金輪寶從東方出，輪有千輻，齊轂圓輞，輪相具足，有此吉瑞，必是轉輪聖王，我今決定為轉輪王，即以兩手承金輪寶，著左手中，右手旋轉，而說是言：『若是轉輪聖王金輪寶者，當復轉輪聖王古道而去。』於是輪寶即發，王蕃前隨，而於東方乘虛而逝，向於東方，遊古聖王正直之道，王隨輪寶，四兵亦從，若所至方，輪寶住者，王於彼住，四兵亦住，東方諸國處處小王見聖王來，悉皆歸伏。",
    "如來出興於世，有七覺分現於世間，所謂念覺分、擇法覺分、精進覺分、喜覺分、猗覺分、定覺分、捨覺分。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "如來出興於世，有七覺分現於世間，所謂念覺分、擇法覺分、精進覺分、喜覺分、猗覺分、定覺分、捨覺分。"
  }
}