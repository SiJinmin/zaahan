{
  "ps": {
    "卷號": "27",
    "篇號": "726",
    "篇名": "純滿者為善知識"
  },
  "起": "如是我聞：一時，佛住王舍城夾谷精舍。",
  "法": [
    "爾時，尊者阿難亦在彼住，時，尊者阿難獨一靜處禪思思惟，作如是念：「半梵行者，所謂善知識、善伴黨、善隨從，非惡知識、惡伴黨、惡隨從。」時，尊者阿難從禪覺，往詣佛所，稽首禮足，退坐一面，白佛言：「世尊！我獨一靜處禪思思惟，作是念：『半梵行者，所謂善知識、善伴黨、善隨從，非惡知識、惡伴黨、惡隨從。』」",
    "佛告阿難：「莫作是言：『半梵行者謂善知識、善伴黨、善隨從，非惡知識、惡伴黨、惡隨從。』所以者何？純一滿靜、梵行清白，所謂善知識、善伴黨、善隨從，非惡知識、惡伴黨、惡隨從。我為善知識故，有眾生於我所取念覺分，依遠離、依無欲、依滅、向於捨；如是擇法覺分、精進、喜、猗、定、捨覺分，依遠離、依無欲、依滅、向於捨，以是故當知，阿難！純一滿靜、梵行清白謂善知識、善伴黨、善隨從，非惡知識、非惡伴黨、非惡隨從。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "莫作是言：『半梵行者謂善知識、善伴黨、善隨從，非惡知識、惡伴黨、惡隨從。』所以者何？純一滿靜、梵行清白，所謂善知識、善伴黨、善隨從，非惡知識、惡伴黨、惡隨從。我為善知識故，有眾生於我所取念覺分，依遠離、依無欲、依滅、向於捨；如是擇法覺分、精進、喜、猗、定、捨覺分，依遠離、依無欲、依滅、向於捨，以是故當知，純一滿靜、梵行清白謂善知識、善伴黨、善隨從，非惡知識、非惡伴黨、非惡隨從。"
  }
}