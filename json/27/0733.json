{
  "ps": {
    "卷號": "27",
    "篇號": "733",
    "篇名": "七覺分漸次而起"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘來詣佛所，稽首禮足，退坐一面，白佛言：「世尊謂覺分，世尊！云何為覺分？」",
    "佛告比丘：「所謂覺分者，謂七道品法，然諸比丘七覺分漸次而起，修習滿足。」",
    "異比丘白佛：「世尊！云何覺分漸次而起，修習滿足？」",
    "佛告比丘：「若比丘內身身觀住，彼內身身觀住時攝心繫念不忘，彼當爾時念覺分方便修習，方便修習念覺分已修習滿足；",
    "滿足念覺分已於法選擇，分別思量，當於爾時修擇法覺分方便，修方便已修習滿足，如是乃至捨覺分修習滿足；",
    "如內身身觀念住，如是外身、內外身、受、心、法法觀念住，當於爾時專心繫念不忘，乃至捨覺分亦如是說；",
    "如是住者，漸次覺分起，漸次起已修習滿足。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若比丘內身身觀住時攝心繫念不忘，彼當爾時念覺分方便修習，方便修習念覺分已修習滿足；滿足念覺分已於法選擇，分別思量，當於爾時修擇法覺分方便，修方便已修習滿足，如是乃至捨覺分修習滿足；如是外身、內外身、受、心、法法觀念住。"
  }
}