{
  "ps": {
    "卷號": "27",
    "篇號": "737",
    "篇名": "七覺分漸次起修"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「所謂覺分，何等為覺分？」",
    "諸比丘白佛：「世尊是法根、法眼、法依，唯願為說，諸比丘聞已，當受奉行。」",
    "佛告諸比丘、比丘尼：「七覺分者，謂七道品法，諸比丘！此七覺分漸次起，漸次起已修習滿足。」",
    "諸比丘白佛：「云何七覺分漸次起，漸次起已修習滿足？」",
    "「若比丘身身觀念住，彼身身觀念住已專心繫念不忘，當於爾時方便修念覺分，方便修念覺分已修習滿足；",
    "謂修念覺分已於法選擇，當於爾時修擇法覺分方便，修擇法覺分方便已修習滿足；",
    "如是精進、喜、猗、定、捨覺分亦如是說；",
    "如內身，如是外身、內外身、受、心、法法觀念住，專心繫念不忘，當於爾時方便修念覺分，方便修念覺分已修習滿足，乃至捨覺分亦如是說；",
    "是名比丘七覺分漸次起，漸次起已修習滿足。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "七覺分者，謂七道品法，此七覺分漸次起，漸次起已，修習滿足。若比丘身身觀念住，彼身身觀念住已，專心繫念不忘，當於爾時方便修念覺分，方便修念覺分已，修習滿足；謂修念覺分已，於法選擇，當於爾時修擇法覺分方便，修擇法覺分方便已，修習滿足；如是精進、喜、猗、定、捨覺分亦如是說；如內身，如是外身、內外身、受、心、法法觀念住，專心繫念不忘，當於爾時方便修念覺分，方便修念覺分已，修習滿足，乃至捨覺分亦如是說；是名比丘七覺分漸次起，漸次起已，修習滿足。"
  }
}