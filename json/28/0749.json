{
  "ps": {
    "卷號": "28",
    "篇號": "749",
    "篇名": "明生慚愧生正見"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "若無明為前相，故生諸惡不善法，時，隨生無慚無愧，無慚無愧生已隨生邪見，邪見生已能起邪志、邪語、邪業、邪命、邪方便、邪念、邪定。",
    "若起明為前相，生諸善法，時，慚愧隨生，慚愧生已能生正見，正見生已起正志、正語、正業、正命、正方便、正念、正定，次第而起，正定起已聖弟子得正解脫貪欲、瞋恚、愚癡，如是聖弟子得正解脫已得正知見：『我生已盡，梵行已立，所作已作，自知不受後有。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若起明為前相，生諸善法，時，慚愧隨生，慚愧生已能生正見，正見生已起正志、正語、正業、正命、正方便、正念、正定，次第而起，正定起已聖弟子得正解脫貪欲、瞋恚、愚癡，如是聖弟子得正解脫已得正知見：『我生已盡，梵行已立，所作已作，自知不受後有。』"
  }
}