{
  "ps": {
    "卷號": "28",
    "篇號": "752",
    "篇名": "貪欲覺想者為欲"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，迦摩比丘詣佛所，稽首佛足，退坐一面，白佛言：「世尊！所謂欲者，云何為欲？」",
    "佛告迦摩：「欲，謂五欲功德，何等為五？謂眼識明色，可愛、可意、可念，長養欲樂；如是耳鼻舌身識觸，可愛、可意、可念，長養欲樂，是名為欲，然彼非欲，於彼貪著者是名為欲。」",
    "爾時，世尊即說偈言：「世間雜五色，彼非為愛欲，貪欲覺想者，是則士夫欲，眾色常住世，行者斷心欲。」",
    "迦摩比丘白佛言：「世尊！寧有道有跡斷此愛欲不？」",
    "佛告比丘：「有八正道能斷愛欲，謂正見、正志、正語、正業、正命、正方便、正念、正定。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何為欲？謂五欲功德，何等為五？謂眼識明色，可愛、可意、可念，長養欲樂；如是耳、鼻、舌、身識觸，可愛、可意、可念，長養欲樂，是名為欲，然彼非欲，於彼貪著者是名為欲。世間雜五色，彼非為愛欲，貪欲覺想者，是則士夫欲，眾色常住世，行者斷心欲。有八正道能斷愛欲，謂正見、正志、正語、正業、正命、正方便、正念、正定。"
  }
}