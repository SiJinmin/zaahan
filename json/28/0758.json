{
  "ps": {
    "卷號": "28",
    "篇號": "758",
    "篇名": "八聖道斷母子畏"
  },
  "起": "如是我聞：一時，佛住舍衛國祇樹給孤獨園。",
  "法": [
    [
      "爾時，世尊告諸比丘：「無母子畏、有母子畏，愚癡無聞凡夫所說，而不能知無母子畏、有母子畏。",
      "諸比丘！有三種無母子畏，愚癡無聞凡夫所說，何等為三？",
      "諸比丘！有時兵兇亂起，殘害國土，隨流波迸，子失其母，母失其子，是名第一無母子畏，愚癡無聞凡夫所說；",
      "復次，比丘！有時大火卒起，焚燒城邑聚落，人民馳走，母子相失，是名第二無母子畏，愚癡無聞凡夫所說；",
      "復次，比丘！有時山中大雨，洪水流出，漂沒聚落，人民馳走，母子相失，是名第三無母子畏，愚癡無聞凡夫所說。",
      "然此等畏，是有母子畏，愚癡無聞凡夫說名無母子畏。",
      "彼有時兵兇亂起，殘害國土，隨流波迸，母子相失，或時於彼母子相見，是名第一有母子畏，愚癡無聞凡夫說名無母子畏；",
      "復次，大火卒起，焚燒城邑聚落，人民馳走，母子相失，或復相見，是名第二有母子畏，愚癡無聞凡夫說名無母子畏；",
      "復次，山中大雨，洪水流出，漂沒聚落，此人馳走，母子相失，或尋相見，是名第三有母子畏，愚癡無聞凡夫說名無母子畏。"
    ],
    [
      "比丘！有三種無母子畏，是我自覺成三菩提之所記說，何等為三？",
      "若比丘！子若老時，無母能語『子！汝莫老，我當代汝。』其母老時，亦無子語『母！令莫老，我代之老。』是名第一無母子畏，我自覺成三菩提之所記說；",
      "復次，比丘！有時子病，母不能語『子！令莫病，我當代汝。』母病之時，子亦不能語：『母！莫病，我當代母。』是名第二無母子畏，我自覺成三菩提之所記說；",
      "復次，子若死時，無母能語『子！令莫死，我今代汝。』母若死時，無子能語『母！令莫死，我當代母。』是名第三無母子畏，我自覺成三菩提之所記說。」"
    ],
    [
      "諸比丘白佛：「有道有跡修習多修習斷前三種有母子畏、斷後三種無母子畏不？」",
      "佛告比丘：「有道有跡斷彼三畏，何等為道、何等為跡修習多修習斷前三種有母子畏、斷後三種無母子畏？謂八聖道分—正見、正志、正語、正業、正命、正方便、正念、正定。」"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等為道、何等為跡修習多修習斷前三種有母子畏、斷後三種無母子畏？謂八聖道分—正見、正志、正語、正業、正命、正方便、正念、正定。"
  }
}