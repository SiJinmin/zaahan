{
  "ps": {
    "卷號": "28",
    "篇號": "760",
    "篇名": "佛出為斷老病死"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "世有三法，不可喜、不可愛、不可念，何等為三？謂老、病、死，此三法不可喜、不可愛、不可念。",
    "世間若無此三法不可喜、不可愛、不可念者，無有如來、應、等正覺出於世間，世間亦不知有如來說法教誡教授；以世間有此三法不可喜、不可愛、不可念故，如來、應、等正覺出於世間，世間知有如來說法教誡教授。",
    "諸比丘白佛：「有道有跡斷此三法不可喜、不可愛、不可念者不？」",
    "佛告比丘：「有道有跡修習多修習斷此三法不可喜、不可愛、不可念，何等為道、何等為跡修習多修習斷此三法不可喜、不可愛、不可念？謂八聖道—正見、正志、正語、正業、正命、正方便、正念、正定。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "世有三法，不可喜、不可愛、不可念，何等為三？謂老、病、死，此三法不可喜、不可愛、不可念。世間若無此三法不可喜、不可愛、不可念者，無有如來、應、等正覺出於世間，世間亦不知有如來說法教誡教授；以世間有此三法不可喜、不可愛、不可念故，如來、應、等正覺出於世間，世間知有如來說法教誡教授。有道有跡修習多修習斷此三法不可喜、不可愛、不可念，何等為道、何等為跡修習多修習斷此三法不可喜、不可愛、不可念？謂八聖道—正見、正志、正語、正業、正命、正方便、正念、正定。"
  }
}