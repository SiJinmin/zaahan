{
  "ps": {
    "卷號": "28",
    "篇號": "770",
    "篇名": "離邪修正得安樂"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "應離邪見，應斷邪見，若邪見不可斷者，我終不說應離、斷邪見，以邪見可斷故，我說比丘當離邪見，若不離邪見者，邪見當作非義不饒益苦，是故我說當離邪見；如是，邪志、邪語、邪業、邪命、邪方便、邪念、邪定亦如是說。",
    "諸比丘！離邪見已當修正見，若不得修正見者，我終不說修習正見，以得修正見故我說比丘應修正見，若不修正見者，當作非義不饒益苦，以不修正見作非義不饒益苦故，是故我說當修正見，以義饒益，常得安樂，是故，比丘！當修正見！如是，正志、正語、正業、正命、正方便、正念、正定亦如是說。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "離邪見已當修正見，若不得修正見者，我終不說修習正見，以得修正見故我說比丘應修正見，若不修正見者，當作非義不饒益苦，以不修正見作非義不饒益苦故，是故我說當修正見，以義饒益，常得安樂，是故，比丘！當修正見！如是，正志、正語、正業、正命、正方便、正念、正定亦如是說。"
  }
}