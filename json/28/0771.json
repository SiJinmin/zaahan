{
  "ps": {
    "卷號": "28",
    "篇號": "771",
    "篇名": "正道度彼岸"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有生聞婆羅門來詣佛所，與世尊面相問訊慰勞，問訊慰勞已退坐一面，白佛言：「瞿曇！謂非彼岸及彼岸，瞿曇！云何非彼岸？云何彼岸？」",
    "佛告婆羅門：「邪見者非彼岸，正見者是彼岸；邪志、邪語、邪業、邪命、邪方便、邪念、邪定非彼岸，正見是彼岸，正志、正語、正業、正命、正方便、正念、正定是彼岸。」",
    "爾時，世尊即說偈言：「希有諸人民，能度於彼岸，一切諸世間，徘徊遊此岸，於此正法律，能善隨順者，斯等能度彼，生死難度岸。」"
  ],
  "結": "時，生聞婆羅門聞佛所說，歡喜隨喜，從座起去。",
  "fu": {
    "摘": "邪見者非彼岸，正見者是彼岸；邪志、邪語、邪業、邪命、邪方便、邪念、邪定非彼岸，正見是彼岸，正志、正語、正業、正命、正方便、正念、正定是彼岸。希有諸人民，能度於彼岸，一切諸世間，徘徊遊此岸，於此正法律，能善隨順者，斯等能度彼，生死難度岸。"
  }
}