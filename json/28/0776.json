{
  "ps": {
    "卷號": "28",
    "篇號": "776",
    "篇名": "正思維為根本"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "於內法中我不見一法未生善法不生、已生善法令退如說不正思惟者。諸比丘！不正思惟者未生正見令不生，已生正見令退；如是，未生正志、正語、正業、正命、正方便、正念、正定令不生，已生者令退。",
    "諸比丘！於內法中我不見一法令未生善法令生、已生善法重生令增廣如說正思惟者。諸比丘！正思惟者未生正見令生、已生正見重生令增廣；如是，未生正志、正語、正業、正命、正方便、正念、正定令生，已生者重生令增廣。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於內法中我不見一法令未生善法令生、已生善法重生令增廣如說正思惟者。正思惟者未生正見令生、已生正見重生令增廣；如是，未生正志、正語、正業、正命、正方便、正念、正定令生，已生者重生令增廣。"
  }
}