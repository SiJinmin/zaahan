{
  "ps": {
    "卷號": "28",
    "篇號": "778",
    "篇名": "善伴黨為外法最"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "於外法中，我不見一法令未生惡不善法生、已生惡不善法重生令增廣如說惡知識、惡伴黨、惡隨從。諸比丘！惡知識、惡伴黨、惡隨從者能令未生邪見令生，已生邪見重生令增廣；如是，未生邪志、邪語、邪業、邪命、邪方便、邪念、邪定令生，已生者重生令增廣。",
    "諸比丘！外法中我不見一法令未生惡不善法不生、已生惡不善法令滅如說善知識、善伴黨、善隨從。諸比丘！善知識、善伴黨、善隨從能令未生邪見不生，已生邪見令滅；未生邪志、邪語、邪業、邪命、邪方便、邪念、邪定不生，已生者令滅。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "於外法中，我不見一法令未生惡不善法生、已生惡不善法重生令增廣如說惡知識、惡伴黨、惡隨從。諸比丘！惡知識、惡伴黨、惡隨從者能令未生邪見令生，已生邪見重生令增廣；如是，未生邪志、邪語、邪業、邪命、邪方便、邪念、邪定令生，已生者重生令增廣。"
  }
}