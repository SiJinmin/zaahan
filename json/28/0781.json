{
  "ps": {
    "卷號": "28",
    "篇號": "781",
    "篇名": "正思維為內法最"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "於內法中，我不見一法能令未生惡不善法生、已生者重生令增廣、未生善法不生、已生者令退如說不正思惟。諸比丘！不正思惟者能令未生邪見生，已生邪見令重生增廣，未生正見不生，已生正見令退。",
    "諸比丘！於內法中，我不見一法能令未生惡不善法不生、已生惡不善法令滅、未生善法令生、已生善法重生令增廣如說正思惟。諸比丘！正思惟者能令未生邪見不生，已生者令滅，未生正見令生，已生者重生令增廣。"
  ],
  "結": "佛說此經已，諸比丘聞佛所說，歡喜奉行。",
  "同": "如說邪見、正見，如是邪志、正志，邪語、正語，邪業、正業，邪命、正命，邪方便、正方便，邪念、正念，邪定、正定七經如上說。如內法八經，如是外法八經亦如是說。",
  "fu": {
    "摘": "於內法中，我不見一法能令未生惡不善法生、已生者重生令增廣、未生善法不生、已生者令退如說不正思惟。諸比丘！不正思惟者能令未生邪見生，已生邪見令重生增廣，未生正見不生，已生正見令退。於內法中，我不見一法能令未生惡不善法不生、已生惡不善法令滅、未生善法令生、已生善法重生令增廣如說正思惟。諸比丘！正思惟者能令未生邪見不生，已生者令滅，未生正見令生，已生者重生令增廣。"
  }
}