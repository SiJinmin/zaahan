{
  "ps": {
    "卷號": "28",
    "篇號": "788",
    "篇名": "邪見為苦種"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "向邪者違於法，不樂於法；向正者樂於法，不違於法。",
    "何等為向邪者違於法，不樂於法？若邪見人身業如所見，口業如所見，若思、若欲、若願、若為，彼皆隨順，一切得不愛果、不念、不可意果，所以者何？惡見謂邪見。邪見者起邪志、邪語、邪業、邪命、邪方便、邪念、邪定。譬如苦果種著地中，隨時溉灌，彼得地味、水味、火味、風味，一切悉苦，所以者何？以種苦故。如是，邪見人身業如所見，口業如所見，若思、若欲、若願、若為，悉皆隨順，彼一切得不愛、不念、不可意果，所以者何？惡見者謂邪見，邪見者能起邪志乃至邪定，是名向邪者違於法，不樂於法。",
    "何等為向正者樂於法，不違於法？若正見人，身業如所見，口業如所見，若思、若欲、若為，悉皆隨順，彼一切得可愛、可念、可意果，所以者何？善見謂正見。正見者能起正志乃至正定。譬如甘蔗、稻、麥、蒲桃種著地中，隨時溉灌，彼得地味、水味、火味、風味，彼一切味悉甜美，所以者何？以種子甜故。如是，正見人身業如所見，口業如所見，若思、若欲、若願、若為，悉皆隨順，彼一切得可愛、可念、可意果，所以者何？善見者謂正見。正見者能起正志乃至正定，是名向正者樂於法，不違於法。"
  ],
  "結": "佛說此經已，諸比丘聞佛所說，歡喜奉行。",
  "同": "世間、出世間亦如是說，如上三經亦皆說偈言：鄙法不應近，放逸不應行，不應習邪見，增長於世間，假使有世間，正見增上者，雖復百千生，終不墮惡趣。",
  "fu": {
    "摘": "向邪者違於法，不樂於法；向正者樂於法，不違於法。何等為向邪者違於法，不樂於法？若邪見人身業如所見，口業如所見，若思、若欲、若願、若為，彼皆隨順，一切得不愛果、不念、不可意果，所以者何？惡見謂邪見。邪見者起邪志、邪語、邪業、邪命、邪方便、邪念、邪定。譬如苦果種著地中，隨時溉灌，彼得地味、水味、火味、風味，一切悉苦，所以者何？以種苦故。如是，邪見人身業如所見，口業如所見，若思、若欲、若願、若為，悉皆隨順，彼一切得不愛、不念、不可意果，所以者何？惡見者謂邪見，邪見者能起邪志乃至邪定，是名向邪者違於法，不樂於法。何等為向正者樂於法，不違於法？若正見人，身業如所見，口業如所見，若思、若欲、若為，悉皆隨順，彼一切得可愛、可念、可意果，所以者何？善見謂正見。正見者能起正志乃至正定。譬如甘蔗、稻、麥、蒲桃種著地中，隨時溉灌，彼得地味、水味、火味、風味，彼一切味悉甜美，所以者何？以種子甜故。如是，正見人身業如所見，口業如所見，若思、若欲、若願、若為，悉皆隨順，彼一切得可愛、可念、可意果，所以者何？善見者謂正見。正見者能起正志乃至正定，是名向正者樂於法，不違於法。鄙法不應近，放逸不應行，不應習邪見，增長於世間，假使有世間，正見增上者，雖復百千生，終不墮惡趣。"
  }
}