{
  "ps": {
    "卷號": "28",
    "篇號": "789",
    "篇名": "思維觀察是聖"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有生聞婆羅門來詣佛所，稽首佛足，與世尊面相問訊慰勞已退坐一面，白佛言：「瞿曇！所謂正見者，何等為正見？」",
    "佛告婆羅門：「正見有二種，有正見世俗—有漏、有取、轉向善趣，有正見是聖出世間—無漏、不取、正盡苦、轉向苦邊。",
    "何等為正見世俗—有漏、有取、轉向善趣？謂正見有施、有說、有齋，乃至自知不受後有。婆羅門！是名正見世俗—有漏、有取、向於善趣。",
    "婆羅門！何等為正見是聖出世間—無漏、不取、正盡苦、轉向苦邊？謂聖弟子苦苦思惟，集、滅、道道思惟，無漏思惟相應，於法選擇，分別求覺，巧便黠慧觀察，是名正見是聖出世間—無漏、不取、正盡苦、轉向苦邊。」"
  ],
  "結": "佛說此經已，生聞婆羅門聞佛所說，歡喜隨喜，從座起去。",
  "同": "如正見，如是，正志、正語、正業、正命、正方便、正念、正定一一經如上說。",
  "fu": {
    "摘": "何等為正見世俗—有漏、有取、轉向善趣？謂正見有施、有說、有齋，乃至自知不受後有。何等為正見是聖出世間—無漏、不取、正盡苦、轉向苦邊？謂聖弟子苦苦思惟，集、滅、道道思惟，無漏思惟相應，於法選擇，分別求覺，巧便黠慧觀察。"
  }
}