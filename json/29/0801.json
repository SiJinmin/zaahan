{
  "ps": {
    "卷號": "29",
    "篇號": "801",
    "篇名": "五法饒益修習"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有五法多所饒益修安那般那念，何等為五？",
    "住於淨戒波羅提木叉律儀威儀，行處具足，於微細罪能生怖畏，受持學戒，是名第一多所饒益修習安那般那念。",
    "復次，比丘！少欲、少事、少務，是名二法多所饒益修習安那般那念。",
    "復次，比丘！飲食知量，多少得中，不為飲食起求欲想，精勤思惟，是名三法多所饒益修安那般那念。",
    "復次，比丘！初夜、後夜不著睡眠，精勤思惟，是名四法多所饒益修安那般那念。",
    "復次，比丘！空閑林中，離諸憒閙，是名五法多種饒益修習安那般那念。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有五法多所饒益修安那般那念，何等為五？住於淨戒波羅提木叉律儀，威儀行處具足，於微細罪能生怖畏，受持學戒，是名第一；少欲、少事、少務，是名二法；飲食知量，多少得中，不為飲食起求欲想，精勤思惟，是名三法；初夜、後夜不著睡眠，精勤思惟，是名四法；空閑林中，離諸憒閙，是名五法。"
  }
}