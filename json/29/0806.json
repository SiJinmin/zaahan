{
  "ps": {
    "卷號": "29",
    "篇號": "806",
    "篇名": "三昧勝妙"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊於晨朝時著衣持鉢入舍衛城乞食，食已還精舍，舉衣鉢洗足已，持尼師檀入安陀林，坐一樹下，晝日禪思。時，尊者罽賓那亦晨朝時著衣持鉢入舍衛城乞食，還舉衣鉢洗足已，持尼師檀入安陀林，於樹下坐禪，去佛不遠，正身不動，身心正直，勝妙思惟。",
    "爾時，眾多比丘晡時從禪覺，往詣佛所，稽首禮佛足，退坐一面。",
    "佛語諸比丘：「汝等見尊者罽賓那不？去我不遠，正身端坐，身心不動，住勝妙住。」",
    "諸比丘白佛：「世尊！我等數見彼尊者正身端坐，善攝其身，不傾不動，專心勝妙。」",
    "佛告諸比丘：「若比丘修習三昧、身心安住、不傾不動、住勝妙住者，此比丘得此三昧，不勤方便，隨欲即得。」",
    "諸比丘白佛：「何等三昧，比丘得此三昧，身心不動，住勝妙住？」",
    "佛告諸比丘：「若比丘依止聚落，晨朝著衣持鉢入村乞食已還精舍，舉衣鉢洗足已入林中，若閑房露坐，思惟繫念，乃至息滅觀察善學，是名三昧，若比丘端坐思惟，身心不動，住勝妙住。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若比丘修習三昧、身心安住、不傾不動、住勝妙住者，此比丘得此三昧，不勤方便，隨欲即得。何等三昧，比丘得此三昧，身心不動，住勝妙住？比丘依止聚落，晨朝著衣持鉢入村乞食已還精舍，舉衣鉢洗足已入林中，若閑房露坐，思惟繫念，乃至息滅觀察善學，是名三昧，若比丘端坐思惟，身心不動，住勝妙住。"
  }
}