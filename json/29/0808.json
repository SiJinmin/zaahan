{
  "ps": {
    "卷號": "29",
    "篇號": "808",
    "篇名": "學住異如來住異"
  },
  "起": "如是我聞：一時，佛住迦毘羅越尼拘律樹園中。",
  "法": [
    "爾時，釋氏摩訶男詣尊者迦磨比丘所，禮迦磨比丘足已退坐一面，語迦磨比丘言：「云何？尊者迦磨！學住者為即是如來住耶？為學住異如來住異？」",
    "迦磨比丘答言：「摩訶男！學住異如來住異。摩訶男！學住者，斷五蓋多住；如來住者，於五蓋已斷已知，斷其根本，如截多羅樹頭，更不生長，於未來世成不生法。",
    "一時，世尊住一奢能伽羅林中，爾時，世尊告諸比丘：『我欲於此一奢能伽羅林中二月坐禪，汝諸比丘勿使往來，唯除送食比丘及布薩時，廣說如前，乃至無學現法樂住。』以是故知，摩訶男！學住異如來住異。」"
  ],
  "結": "釋氏摩訶男聞迦磨比丘所說，歡喜，從座起去。",
  "fu": {
    "摘": "學住異如來住異。學住者，斷五蓋多住；如來住者，於五蓋已斷已知，斷其根本，如截多羅樹頭，更不生長，於未來世成不生法。"
  }
}