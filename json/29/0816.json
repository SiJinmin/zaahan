{
  "ps": {
    "卷號": "29",
    "篇號": "816",
    "篇名": "戒心慧三學"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：『有三學，何等為三？謂增上戒學、增上意學、謂增上慧學。』",
    "爾時，世尊即說偈言：『三學具足者，是比丘正行，增上戒心慧，三法勤精進，勇猛堅固城，常守護諸根，如晝如其夜，如夜亦如晝，如前如其後，如後亦如前，如上如其下，如下亦如上，無量諸三昧，映一切諸方，是說為覺跡，第一清涼集，捨離無明諍，其心善解脫。我為世間覺，明行悉具足，正念不忘住，其心得解脫，身壞而命終，如燈盡火滅。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有三學，何等為三？謂增上戒學、增上意學、謂增上慧學。三學具足者，是比丘正行，增上戒心慧，三法勤精進，勇猛堅固城，常守護諸根。"
  }
}