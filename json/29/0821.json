{
  "ps": {
    "卷號": "29",
    "篇號": "821",
    "篇名": "戒意慧果報福利"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "過二百五十戒，隨次半月來說波羅提木叉修多羅，若彼善男子自隨意所欲而學者，我為說三學，若學此三學，則攝受一切學戒，何等為三？謂增上戒學、增上意學、增上慧學。",
    "何等為增上戒學？是比丘重於戒，戒增上，不重於定，定不增上，不重於慧，慧不增上，於彼彼分細微戒乃至受持學戒，如是知，如是見，斷三結，謂身見、戒取、疑，貪恚癡薄，成一種子道，彼地未等覺者名斯陀含，彼地未等覺者名家家，彼地未等覺者名七有，彼地未等覺者名隨法行，彼地未等覺者名隨信行，是名增上戒學。",
    "何等為增上意學？是名比丘重於戒，戒增上，重於定，定增上，不重於慧，慧不增上，於彼彼分細微戒學乃至受持學戒，如是知，如是見，斷五下分結，謂身見、戒取、疑、貪欲、瞋恚，斷此五下分，能得中般涅槃，彼地未等覺者得生般涅槃，彼地未等覺者得無行般涅槃，彼地未等覺者得有行般涅槃，彼地未等覺者得上流般涅槃，是名增上意學。",
    "何等為增上慧學？是比丘重於戒，戒增上，重於定，定增上，重於慧，慧增上，如是知，如是見，欲有漏心解脫、有有漏心解脫、無明有漏心解脫，解脫知見：『我生已盡，梵行已立，所作已作，自知不受後有。』是名增上慧學。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等為增上慧學？是比丘重於戒，戒增上，重於定，定增上，重於慧，慧增上，如是知、如是見，欲有漏心解脫、有有漏心解脫、無明有漏心解脫，解脫知見：『我生已盡，梵行已立，所作已作，自知不受後有。』是名增上慧學。"
  }
}