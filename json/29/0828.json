{
  "ps": {
    "卷號": "29",
    "篇號": "828",
    "篇名": "常繫心三學"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「譬如驢隨群牛而行而作是念：『我作牛聲。』然其彼形亦不似牛，色亦不似牛，聲出不似，隨大群牛，謂己是牛而作牛鳴，而去牛實遠，如是，有一愚癡男子違律犯戒，隨逐大眾，言『我是比丘！我是比丘！』而不學習勝欲增上戒學、增上意學、增上慧學，隨逐大眾，自言『我是比丘！我是比丘！』其實去比丘大遠。」",
    "爾時，世尊即說偈言：「同蹄無角獸，四足具聲口，隨逐大群牛，常以為等侶，形亦非牛類，不能作牛聲，如是愚癡人，不隨繫心念，於善逝教誡，無欲勤方便，懈怠心輕慢，不獲無上道，如驢在群牛，去牛常自遠，彼雖隨大眾，內行常自乖。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "愚癡男子違律犯戒，隨逐大眾，言：『我是比丘！』而不學習勝欲增上戒學、增上意學、增上慧學，隨逐大眾，其實去比丘大遠。"
  }
}