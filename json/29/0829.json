{
  "ps": {
    "卷號": "29",
    "篇號": "829",
    "篇名": "隨時精勤三學"
  },
  "起": "如是我聞：一時，佛住跋耆聚落。",
  "法": [
    "尊者跋耆子侍佛左右，爾時，尊者跋耆子詣佛所，稽首禮足，退住一面，白佛言：「世尊！佛說過二百五十戒，令族姓子隨次半月來說波羅提木叉修多羅，令諸族姓子隨欲而學，然今，世尊！我不堪能隨學而學。」",
    "佛告跋耆子：「汝堪能隨時學三學不？」",
    "跋耆子白佛言：「堪能，世尊！」",
    "佛告跋耆子：「汝當隨時增上戒學、增上意學、增上慧學，隨時精勤增上戒學、增上意學、增上慧學已，不久當得盡諸有漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』」"
  ],
  "結": "爾時，尊者跋耆子聞佛所說，歡喜隨喜，作禮而去，爾時，尊者跋耆子受佛教誡教授已，獨一靜處專精思惟，如上說乃至心善解脫，得阿羅漢。",
  "fu": {
    "摘": "當隨時增上戒學、增上意學、增上慧學，隨時精勤增上戒學、增上意學、增上慧學已，不久當得盡諸有漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』"
  }
}