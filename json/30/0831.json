{
  "ps": {
    "卷號": "30",
    "篇號": "831",
    "篇名": "當初始樂學戒"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "若諸上座長老比丘初始不樂學戒、不重於戒，見餘比丘初樂學戒、重於戒、讚歎制戒者彼亦不隨時讚歎，我於此等比丘所亦不讚歎，以其初始不樂學戒故，所以者何？若大師讚歎彼者，餘人當復習近親重，同其所見，以同其所見故，長夜當受不饒益苦，是故我於彼長老、中年、少年亦復如是；樂學戒者，如前說。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "若諸上座長老比丘初始不樂學戒、不重於戒，見餘比丘初樂學戒、重於戒、讚歎制戒者，彼亦不隨時讚歎，我於此等比丘所亦不讚歎，以其初始不樂學戒故，所以者何？若大師讚歎彼者，餘人當復習近親重，同其所見，以同其所見故，長夜當受不饒益苦，是故我於彼長老、中年、少年亦復如是；樂學戒者，如前說。"
  }
}