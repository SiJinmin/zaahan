{
  "ps": {
    "卷號": "30",
    "篇號": "835",
    "篇名": "當成就四不壞淨"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "轉輪王七寶具足，成就人中四種神力，王四天下，身壞命終生於天上。雖復轉輪聖王七寶具足，成就人間神力，王四天下，身壞命終得生天上，然猶未斷地獄、畜生、餓鬼惡趣之苦，所以者何？以轉輪王不得於佛不壞淨，法、僧不壞淨，聖戒不成就故。",
    "多聞聖弟子持糞掃衣，家家乞食，草蓐臥具，而彼多聞聖弟子解脫地獄、畜生、餓鬼惡趣之苦，所以者何？以彼多聞聖弟子於佛不壞淨、法、僧不壞淨、聖戒成就。是故，諸比丘！當作是學：『於佛不壞淨、法、僧不壞淨、聖戒成就。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "多聞聖弟子持糞掃衣，家家乞食，草蓐臥具，而彼多聞聖弟子解脫地獄、畜生、餓鬼惡趣之苦，所以者何？以彼多聞聖弟子於佛不壞淨、法、僧不壞淨、聖戒成就。是故，諸比丘！當作是學：『於佛不壞淨、法、僧不壞淨、聖戒成就。』"
  }
}