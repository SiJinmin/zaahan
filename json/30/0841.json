{
  "ps": {
    "卷號": "30",
    "篇號": "841",
    "篇名": "施戒為百福功德"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "次經亦如上說，差別者：如是聖弟子四種福德潤澤，善法潤澤，攝受稱量功德，不可稱量爾所果福、爾所果、爾所福果集，然彼得眾多福利，是大功德聚數，譬如五河合流，謂恒河、耶菩那、薩羅由、伊羅跋提、摩醯，於彼諸水無能度量百瓶、千瓶、百千萬瓶者，然彼水多，是大水聚數，如是，聖弟子成就四功德潤澤者，無能度量其福多少，然彼多福，是大功德聚數，是故，諸比丘！當作是學：『我當成就於佛不壞淨，於法、僧不壞淨，聖戒成就。』",
    "爾時，世尊即說偈言：『眾吉之巨海，自淨能淨彼，汪洋而平流，實諸百川長，一切諸江河，群生之所依，悉歸於大海，此身亦復然，施戒修功德，百福流所歸。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "聖弟子成就四功德潤澤者，無能度量其福多少，然彼多福，是大功德聚數。是故，當作是學：『我當成就於佛不壞淨，於法、僧不壞淨，聖戒成就。』"
  }
}