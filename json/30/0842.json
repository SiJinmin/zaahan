{
  "ps": {
    "卷號": "30",
    "篇號": "842",
    "篇名": "虛偽道與平正道"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "婆羅門者說虛偽道，愚癡惡邪，不正趣向，非智等覺向於涅槃，彼作如是化諸弟子：於十五日以胡麻屑、菴羅摩羅屑沐浴身體，著新劫貝，頭垂長縷，牛屎塗地而臥於上，言：『善男子！晨朝早起，脫衣舉著一處，躶其形體，向東方馳走，正使道路逢兇象、惡馬、狂牛、猘狗、棘刺、叢林、坑澗、深水，直前莫避，遇害死者，必生梵天。』是名外道愚癡邪見，非智等覺向於涅槃。",
    "我為弟子說平正路，非愚癡，向智慧等覺，向於涅槃，謂八聖道—正見乃至正定。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "婆羅門者，說虛偽道，愚癡惡邪，不正趣向，非智等覺向於涅槃。我為弟子說平正路，非愚癡，向智慧等覺，向於涅槃，謂八聖道，正見乃至正定。"
  }
}