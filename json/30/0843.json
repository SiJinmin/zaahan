{
  "ps": {
    "卷號": "30",
    "篇號": "843",
    "篇名": "流"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告尊者舍利弗：「所謂流者，何等為流？」",
    "舍利弗白佛言：「世尊所說流者，謂八聖道。」",
    "復問舍利弗：「謂入流分，何等為入流分？」",
    "舍利弗白佛言：「世尊！有四種入流分，何等為四？謂親近善男子、聽正法、內正思惟、法次法向。」",
    "復問舍利弗：「入流者成就幾法？」",
    "舍利弗白佛言：「有四分成就入流者，何等為四？謂於佛不壞淨、於法不壞淨、於僧不壞淨、聖戒成就。」",
    "佛告舍利弗：「如汝所說，流者，謂八聖道；入流分者有四種，謂親近善男子、聽正法、內正思惟、法次法向；入流者成就四法，謂於佛不壞淨、於法不壞淨、於僧不壞淨、聖戒成就。」"
  ],
  "結": "佛說此經已，尊者舍利弗聞佛所說，歡喜奉行。",
  "fu": {
    "摘": "流者，謂八聖道；入流分者有四種，謂親近善男子、聽正法、內正思惟、法次法向；入流者成就四法，謂於佛不壞淨、於法不壞淨、於僧不壞淨、聖戒成就。"
  }
}