{
  "ps": {
    "卷號": "30",
    "篇號": "844",
    "篇名": "須陀洹四不壞淨"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者舍利弗詣尊者阿難所，問訊慰勞已退住一面，尊者舍利弗語尊者阿難：「欲有所問，寧有閑暇為記說不？」",
    "尊者阿難語舍利弗：「隨意所問，知者當答。」",
    "舍利弗問尊者阿難：「為斷幾法？如來、應、等正覺所知所見，記說彼人得須陀洹，不墮惡趣法，決定向正覺，七有天人往生，究竟苦邊。」",
    "尊者阿難語尊者舍利弗：「斷四法、成就四法，如來、應、等正覺記說彼人得須陀洹，不墮惡趣法，決定向三菩提，七有天人往生，究竟苦邊，何等為四？謂聖弟子於佛不信住則已斷已知，成就於佛不壞淨；於法、僧不信、惡戒，彼則已斷已知，成就法、僧不壞淨及聖戒成就，如是四法斷、四法成就，如來、應、等正覺所知所見，記說彼人得須陀洹，不墮惡趣法，決定正向三菩提，七有天人往生，究竟苦邊。」",
    "「尊者阿難！」尊者舍利弗：「如是！如是！四法斷、四法成就，如來、應、等正覺所知所見，記說彼人得須陀洹，決定正向三菩提，七有天人往生，究竟苦邊。」"
  ],
  "結": "時，二正士共論議已，展轉隨喜，從座起去。",
  "fu": {
    "摘": "斷四法、成就四法，如來、應、等正覺記說彼人得須陀洹，不墮惡趣法，決定向三菩提，七有天人往生，究竟苦邊。何等為四？謂聖弟子於佛不信住，則已斷已知，成就於佛不壞淨；於法、僧不信、惡戒，彼則已斷已知，成就法、僧不壞淨及聖戒成就。"
  }
}