{
  "ps": {
    "卷號": "30",
    "篇號": "845",
    "篇名": "五戒三事聖道"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "若比丘於五恐怖怨對休息，三事決定，不生疑惑，如實知見賢聖正道，彼聖弟子能自記說：『地獄、畜生、餓鬼惡趣已盡，得須陀洹，不墮惡趣法，決定正向三菩提，七有天人往生，究竟苦邊。』",
    "何等為五恐怖怨對休息？若殺生因緣罪怨對恐怖生，若離殺生者，彼殺生罪怨對因緣生恐怖休息；若偷盜、邪婬、妄語、飲酒罪怨對因緣生恐怖，彼若離偷盜、邪婬、妄語、飲酒罪怨對者因緣恐怖休息，是名罪怨對因緣生五恐怖休息。",
    "何等為三事決定，不生疑惑？謂於佛決定，離於疑惑；於法、僧決定，離疑惑，是名三法決定，離疑惑。",
    "何等名為聖道如實知見？謂此苦聖諦如實知，此苦集聖諦、此苦滅聖諦、此苦滅道跡聖諦如實知，是名聖道如實知見。",
    "若於此五恐怖罪怨對休息，於三法決定，離疑惑，於聖意如實知見，是聖弟子能自記說：『我地獄盡，畜生、餓鬼惡趣盡，得須陀洹，不墮惡趣法，決定正趣三菩提，七有天人往生，究竟苦邊。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等為五恐怖怨對休息？若殺生因緣罪怨對恐怖生，若離殺生者，彼殺生罪怨對因緣生恐怖休息；若偷盜、邪婬、妄語、飲酒罪怨對因緣生恐怖，彼若離偷盜、邪婬、妄語、飲酒罪怨對者因緣，恐怖休息，是名罪怨對因緣生五恐怖休息。何等為三事決定，不生疑惑？謂於佛決定，離於疑惑，於法、僧決定，離疑惑，是名三法決定，離疑惑。"
  }
}