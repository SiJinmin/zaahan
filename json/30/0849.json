{
  "ps": {
    "卷號": "30",
    "篇號": "849",
    "篇名": "念佛斷貪惡生喜"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "有四種諸天天道，未淨眾生令淨，已淨者增其淨，何等為四？謂聖弟子念如來事，如是：如來、應、等正覺、明行足、善逝、世間解、無上士、調御丈夫、天人師、佛、世尊，彼如是念如來事已則斷惡貪及斷心惡不善過，念如來故心生隨喜，心隨喜已則歡悅，歡悅已身猗息，身猗息已覺受樂，覺受樂已三昧定，三昧定已聖弟子作如是學：『何等為諸天天道？』復作是念：『我聞無恚為上諸天天道，我從今日，於諸世間若怖若安不起瞋恚，但當受持純一滿淨諸天天道。』 如是，法、僧、聖戒成就亦如是說。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "有四種諸天天道，未淨眾生令淨，已淨者增其淨，何等為四？謂聖弟子念如來事，如是：如來、應、等正覺、明行足、善逝、世間解、無上士、調御丈夫、天人師、佛世尊，彼如是念如來事已，則斷惡貪，及斷心惡不善過，念如來故，心生隨喜，心隨喜已，則歡悅，歡悅已，身猗息，身猗息已，覺受樂，覺受樂已，三昧定，三昧定已，聖弟子作如是學：『何等為諸天天道？』復作是念：『我聞無恚為上諸天天道，我從今日，於諸世間若怖若安，不起瞋恚，但當受持純一滿淨諸天天道。』如是法、僧、聖戒成就亦如是說。"
  }
}