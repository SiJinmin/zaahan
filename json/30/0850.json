{
  "ps": {
    "卷號": "30",
    "篇號": "850",
    "篇名": "念佛法僧戒"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "有四種諸天天道，未淨眾生令淨，已淨者增其淨，何等為四？謂聖弟子念如來事，如是：如來、應、等正覺、明行足、善逝、世間解、無上士、調御丈夫、天人師、佛、世尊。彼聖弟子念如來事已，心離貪欲纏、瞋恚、愚癡纏，其心正直，念如來事，是聖弟子得法流水、得義流水、得念如來饒益隨喜，隨喜已生歡悅，歡悅已身猗息，身猗息已覺受樂，覺受樂已三昧定，三昧定已是聖弟子作如是學：『何等為諸天天道？』復作是念：『我聞無恚為上諸天天道，我從今日於諸世間不起瞋恚，純一滿淨諸天天道。』如是法、僧、聖戒成就亦如是說。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "有四種諸天天道，未淨眾生令淨，已淨者增其淨，何等為四？謂聖弟子念如來事，如是：如來、應、等正覺、明行足、善逝、世間解、無上士、調御丈夫、天人師、佛世尊。彼聖弟子念如來事已，心貪欲纏、瞋恚、愚癡纏，其心正直，念如來事，是聖弟子得法流水、得義流水、得念如來饒益隨喜，隨喜已，生歡悅，歡悅已，身猗息，身猗息已，覺受樂，覺受樂已，三昧定，三昧定已，是聖弟子作如是學：『何等為諸天天道？』復作是念：『我聞無恚為上諸天天道，我從今日，於諸世間不起瞋恚，純一滿淨諸天天道。』如是法、僧、聖戒成就亦如是說。"
  }
}