{
  "ps": {
    "卷號": "30",
    "篇號": "855",
    "篇名": "心定者名不放逸"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有難提優婆塞來詣佛所，稽首佛足，退坐一面，白佛言：「世尊！若聖弟子於此五根一切時不成就者，為放逸為不放逸？」",
    "佛告難提：「若於此五根一切時不成就者，我說此等為凡夫數。若聖弟子不成就者，為放逸，為不放逸。",
    "難提！若聖弟子於佛不壞淨成就，而不上求，不於空閑林中若露地坐、晝夜禪思、精勤修習勝妙出離、饒益隨喜，彼不隨喜已歡喜不生，歡喜不生已身不猗息，身不猗息已苦覺則生，苦覺生已心不得定，心不得定者是聖弟子名為放逸；於法、僧不壞淨、聖戒成就亦如是說。",
    "如是，難提！若聖弟子成就於佛不壞淨，其心不起知足想，於空閑林中樹下露地晝夜禪思，精勤方便，能起勝妙出離隨喜，隨喜已生歡喜，生歡喜已身猗息，身猗息已覺受樂，覺受樂已心則定，若聖弟子心定者名不放逸；法、僧不壞淨、聖戒成就亦如是說。」"
  ],
  "結": "佛說此經已，難提優婆塞聞佛所說，歡喜隨喜，從座起，禮佛足而去。",
  "fu": {
    "摘": "若聖弟子成就於佛不壞淨，其心不起知足想，於空閑林中樹下露地晝夜禪思，精勤方便，能起勝妙出離隨喜，隨喜已，生歡喜，生歡喜已，身猗息，身猗息已，覺受樂，覺受樂已，心則定，若聖弟子心定者，名不放逸；法、僧不壞淨、聖戒成就亦如是說。"
  }
}