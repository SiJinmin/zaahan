{
  "ps": {
    "卷號": "31",
    "篇號": "864",
    "篇名": "初禪心法"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "若比丘若行若形若相離欲、惡不善法，有覺有觀，離生喜樂，初禪具足住。彼不憶念如是行、如是形、如是相，然於彼色受想行識法作如病如癰如刺如殺、無常、苦、空、非我思惟，於彼法生厭、怖畏、防護，生厭、怖畏、防護已，以甘露門而自饒益，如是寂靜，如是勝妙，所謂捨離、餘愛盡、無欲、滅盡、涅槃。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "於彼色受想行識法作如病如癰如刺如殺、無常、苦、空、非我思惟，於彼法生厭、怖畏、防護，生厭、怖畏、防護已，以甘露門而自饒益，如是寂靜，如是勝妙，所謂捨離、餘愛盡、無欲、滅盡、涅槃。",
    "法義": "初禪 寂靜 捨離"
  }
}