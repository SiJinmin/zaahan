{
  "ps": {
    "卷號": "31",
    "篇號": "867",
    "篇名": "二禪淨一心"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "若比丘如是行、如是形、如是相：息有覺有觀，內淨一心，無覺無觀，定生喜樂，第二禪具足住。若不如是行、如是形、如是相憶念，而於色受想行識法思惟如病如癰如刺如殺、無常、苦、空、非我，於此等法心生厭離、怖畏、防護，厭離、防護已，於甘露法界以自饒益，此則寂靜，此則勝妙，所謂捨離、一切有餘愛盡、無欲、滅盡、涅槃。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "於色受想行識法思惟如病如癰如刺如殺、無常、苦、空、非我，於此等法心生厭離、怖畏、防護，厭離、防護已，於甘露法界以自饒益，此則寂靜，此則勝妙，所謂捨離、一切有餘愛盡、無欲、滅盡、涅槃。",
    "法義": "二禪 無覺無觀 定生喜樂"
  }
}