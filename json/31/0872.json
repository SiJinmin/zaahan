{
  "ps": {
    "卷號": "31",
    "篇號": "872",
    "篇名": "諸天隨尊者後行",
    "受者": "阿難尊者"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊於夜闇中，天時小雨，電光焰照，佛告阿難：「汝可以傘蓋覆燈持出。」尊者阿難即受教，以傘蓋覆燈，隨佛後行，至一處，世尊微笑，尊者阿難白佛言：「世尊不以無因緣而笑，不審世尊今日何因何緣而發微笑？」",
    "佛告阿難：「如是！如是！如來不以無因緣而笑，汝今持傘蓋覆燈隨我而行，我見梵天亦復如是持傘蓋覆燈隨拘隣比丘後行，釋提桓因亦復持傘蓋覆燈隨摩訶迦葉後行，袟栗帝羅色吒羅天王亦持傘蓋覆燈隨舍利弗後行，毘樓勒迦天王亦持傘蓋覆燈隨大目揵連後行，毘樓匐叉天王亦持傘蓋覆燈隨摩訶拘絺羅後行，毘沙門天王亦持傘蓋覆燈隨摩訶劫賓那後行。」"
  ],
  "結": "佛說此經已，尊者阿難聞佛所說，歡喜奉行。",
  "fu": {
    "摘": "如來不以無因緣而笑，汝今持傘蓋覆燈，隨我而行；我見梵天亦復如是持傘蓋覆燈，隨拘隣比丘後行；釋提桓因亦復持傘蓋覆燈，隨摩訶迦葉後行。",
    "法義": "微笑 因緣 隨後行"
  }
}