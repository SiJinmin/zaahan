{
  "ps": {
    "卷號": "31",
    "篇號": "873",
    "篇名": "四種善好調伏眾"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有四種善好調伏眾，何等為四？謂比丘調伏、比丘尼調伏、優婆塞調伏、優婆夷調伏，是名四眾。",
    "爾時世尊即說偈言：『若才辯無畏，多聞通達法，行法次法向，是則為善眾。比丘持淨戒，比丘尼多聞，優婆塞淨信，優婆夷亦然，是名為善眾，如日光自照，如則善好僧，是則僧中好，是法令僧好，如日光自照。』"
  ],
  "結": "佛說此經已，諸比丘聞佛所說，歡喜奉行。",
  "同": "如調伏，如是辯、柔和、無畏、多聞、通達法、說法、法次法向、隨順法行，亦如是說。",
  "fu": {
    "摘": "若才辯無畏，多聞通達法，行法次法向，是則為善眾。比丘持淨戒，比丘尼多聞，優婆塞淨信，優婆夷亦然，是名為善眾，如日光自照。",
    "法義": "四眾 善好 調伏"
  }
}