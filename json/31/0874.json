{
  "ps": {
    "卷號": "31",
    "篇號": "874",
    "篇名": "勤修清淨心雲除月光顯"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    [
      "有三種子，何等為三？有隨生子、有勝生子、有下生子。",
      "何等為隨生子？謂子父母不殺、不盜、不婬、不妄語、不飲酒，子亦隨學不殺、不盜、不婬、不妄語、不飲酒，是名隨生子。",
      "何等為勝生子？若子父母不受不殺、不盜、不婬、不妄語、不飲酒戒，子則能受不殺、不盜、不婬、不妄語、不飲酒戒，是名勝生子。",
      "云何下生子？若子父母受不殺、不盜、不婬、不妄語、不飲酒戒，子不能受不殺、不盜、不婬、不妄語、不飲酒戒，是名下生子。"
    ],
    "爾時世尊即說偈言：『生隨及生上，智父之所欲，生下非所須，以不紹繼故。為人法之子，當作優婆塞，於佛法僧寶，勤修清淨心，雲除月光顯，光榮眷屬眾。』"
  ],
  "結": "佛說此經已，諸比丘聞佛所說，歡喜奉行。",
  "同": "如五戒，如是信、戒、施、聞、慧經亦如是說。",
  "fu": {
    "摘": "為人法之子，當作優婆塞，於佛法僧寶，勤修清淨心，雲除月光顯，光榮眷屬眾。",
    "法義": "勤修 清淨心 雲除"
  }
}