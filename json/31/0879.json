{
  "ps": {
    "卷號": "31",
    "篇號": "879",
    "篇名": "四正斷另说"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有四正斷，何等為四？一者斷斷，二者律儀斷，三者隨護斷，四者修斷。",
    "云何斷斷？若比丘已起惡不善法斷，生欲、方便、精勤、攝受；未起惡不善法不起，生欲、方便、精勤、攝受；未生善法令起、生欲、方便、精勤、攝受；已生善法增益修習，生欲、方便、精勤、攝受，是名斷斷。",
    "云何律儀斷？若比丘善護眼根，隱密、調伏、進向；如是耳鼻舌身意根善護，隱密、調伏、進向，是名律儀斷。",
    "云何隨護斷？若比丘於彼彼真實三昧相善守護持，所謂青瘀相、脹相、膿相、壞相、食不盡相，修習守護，不令退沒，是名隨護斷。",
    "云何修斷？若比丘修四念處等，是名修斷。",
    "爾時世尊即說偈言：『斷斷律儀斷，隨護修習斷，此四種正斷，正覺之所說，比丘勤方便，得盡於諸漏。』"
  ],
  "結": "佛說此經已，諸比丘聞佛所說，歡喜奉行。",
  "同": "如四念處，如是四正斷、四如意足、五根、五力、七覺支、八道支、四道、四法句、正觀修習亦如是說。",
  "fu": {
    "摘": "云何律儀斷？若比丘善護眼根，隱密、調伏、進向；如是耳鼻舌身意根善護，隱密、調伏、進向，是名律儀斷。",
    "法義": "隱密 調伏 進向"
  }
}