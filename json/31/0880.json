{
  "ps": {
    "卷號": "31",
    "篇號": "880",
    "篇名": "不放逸者能修四禪"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "譬如有人作世間建立，彼一切皆依於地，如是，比丘修習禪法，一切皆依不放逸為根本，不放逸集、不放逸生、不放逸轉，比丘不放逸者能修四禪。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "比丘修習禪法，一切皆依不放逸為根本，不放逸集、不放逸生、不放逸轉，比丘不放逸者能修四禪。",
    "法義": "不放逸 修習 禪法"
  }
}