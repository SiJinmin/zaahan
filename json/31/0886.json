{
  "ps": {
    "卷號": "31",
    "篇號": "886",
    "篇名": "持戒寂靜禪知一切宿命",
    "受者": "異婆羅門"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異婆羅門來詣佛所，與世尊面相慰勞，慰勞已退坐一面，而作是說：「此則婆羅門三明，此則婆羅門三明。」",
    "爾時世尊告婆羅門言：「云何名為婆羅門三明？」",
    "婆羅門白佛言：「瞿曇！婆羅門父母具相，無諸瑕穢，父母七世相承，無諸譏論，世世相承，常為師長；辯才具足，誦諸經典、物類名字、萬物差品、字類分合、歷世本末，此五種記悉皆通達；容色端正，是名，瞿曇！婆羅門三明。」",
    "佛告婆羅門：「我不以名字言說為三明也，賢聖法間說真要實三明，謂賢聖知見、賢聖法律真實三明。」",
    "婆羅門白佛：「云何？瞿曇！賢聖知見、賢聖法律所說三明？」",
    "佛告婆羅門：「有三種無學三明，何等為三？謂無學宿命智證明、無學生死智證明、無學漏盡智證明，如上經廣說。」",
    "爾時世尊即說偈言：「一切法無常，持戒寂靜禪，知一切宿命，已生天惡趣，得斷生漏盡，是為牟尼通，悉知心解脫，一切貪恚癡，我說是三明，非言語所說。婆羅門！是為聖法律所說三明。」",
    "婆羅門白佛：「瞿曇！是真三明！」"
  ],
  "結": "爾時，婆羅門聞佛所說，歡喜隨喜，從坐起而去。",
  "fu": {
    "摘": "一切法無常，持戒寂靜禪，知一切宿命，已生天惡趣，得斷生漏盡，是為牟尼通，悉知心解脫，一切貪恚癡，我說是三明，非言語所說。",
    "法義": "三明 持戒 寂靜禪"
  }
}