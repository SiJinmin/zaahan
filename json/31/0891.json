{
  "ps": {
    "卷號": "31",
    "篇號": "891",
    "篇名": "正見真諦果能斷諸大苦"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「譬如湖池廣長五十由旬，深亦如是，若有士夫以一毛端渧彼湖水，云何？比丘！彼湖水為多為士夫毛端一渧水多？」",
    "比丘白佛：「世尊！士夫毛端尠少耳，湖水無量千萬億倍，不得為比。」",
    "佛告比丘：「具足見真諦，正見具足，世尊弟子見真諦果，正無間等，彼於爾時已斷已知，斷其根本，如截多羅樹頭更不復生，所斷諸苦甚多無量如大湖水，所餘之苦如毛端渧水。」"
  ],
  "結": "佛說此經已，諸比丘聞佛所說，歡喜奉行。",
  "同": "如毛端渧水，如是草籌之端渧水亦如是；如湖池水，如是薩羅多吒伽、恒水、耶扶那、薩羅臾、伊羅跋提、摩醯、大海亦如是說。",
  "fu": {
    "摘": "具足見真諦，正見具足，世尊弟子見真諦果，正無間等，彼於爾時已斷已知，斷其根本，如截多羅樹頭更不復生，所斷諸苦甚多無量如大湖水，所餘之苦如毛端渧水。",
    "法義": "真諦 正見 斷苦"
  }
}