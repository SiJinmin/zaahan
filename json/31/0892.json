{
  "ps": {
    "卷號": "31",
    "篇號": "892",
    "篇名": "如實正智觀察六入處"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有內六入處，云何為六？謂眼內入處、耳、鼻、舌、身、意內入處。",
    "於此六法觀察忍，名為信行，超昇離生，離凡夫地，未得須陀洹果乃至未命終要得須陀洹果。",
    "若此諸法增上觀察忍，名為法行，超昇離生，離凡夫地，未得須陀洹果乃至未命終要得須陀洹果。",
    "若此諸法如實正智觀察，三結已盡已知，謂身見、戒取、疑，是名須陀洹，不墮決定惡趣，定趣三菩提，七有天人往生，究竟苦邊。",
    "此等諸法正智觀察，不起諸漏，離欲解脫，名阿羅漢，諸漏已盡，所作已作，離諸重擔，逮得己利，盡諸有結，正智心善解脫。"
  ],
  "結": "佛說此經已，諸比丘聞佛所說，歡喜奉行。",
  "同": "如內六入處，如是外六入處、六識身、六觸身、六受身、六想身、六思身、六愛身、六界身、五陰亦如上說。",
  "fu": {
    "摘": "有內六入處，云何為六？謂眼內入處，耳、鼻、舌、身、意內入處。於此六法觀察忍，名為信行，超昇離生，離凡夫地，未得須陀洹果，乃至未命終，要得須陀洹果。",
    "法義": "觀察 信行 法行"
  }
}