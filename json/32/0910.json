{
  "ps": {
    "卷號": "32",
    "篇號": "910",
    "篇名": "當舍瞋恚麁澀"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有兇惡聚落主來詣佛所，稽首佛足，退坐一面，白佛言：「世尊！不修何等法故於他生瞋恚，生瞋恚故口說惡言，他為其作惡性名字？」",
    "佛告聚落主：「不修正見故於他生瞋，生瞋恚已口說惡言，他為其作惡性名字；不修正志、正語、正業、正命、正方便、正念、正定故於他生瞋，生瞋恚故口說惡言，他為其作惡性名字。」",
    "復問：「世尊！修習何法於他不瞋？不瞋恚故口說善言，他為其作賢善名字？」",
    "佛告聚落主：「修正見故於他不瞋，不瞋恚故口說善言，他為其作賢善名字；修習正志、正語、正業、正命、正方便、正念、正定故於他不瞋，不瞋恚故口說善言，他為其作賢善名字。」",
    "兇惡聚落主白佛言：「奇哉！世尊！善說此言！我不修正見故於他生瞋，生瞋恚已口說惡言，他為我作惡性名字；我不修正志、正語、正業、正命、正方便、正念、正定故於他生瞋，生瞋恚故口說惡言，他為我作惡性名字，是故，我今當捨瞋恚、剛強、麁澁。」",
    "佛告聚落主：「此真實要。」"
  ],
  "結": "佛說此經已，兇惡聚落主歡喜隨喜，作禮而去。",
  "fu": {
    "摘": "兇惡聚落主白佛言：「奇哉！世尊！善說此言。我不修正見故，於他生瞋，生瞋恚已，口說惡言，他為我作惡性名字；我不修正志、正語、正業、正命、正方便、正念、正定故，於他生瞋，生瞋恚故，口說惡言，他為我作惡性名字。是故，我今當捨瞋恚、剛強、麁澁。」"
  }
}