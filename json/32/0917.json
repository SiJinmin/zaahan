{
  "ps": {
    "卷號": "32",
    "篇號": "917",
    "篇名": "三種調士夫相"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "世間有三種調馬，何等為三種？有馬捷疾具足、色不具足、形體不具足，有馬色具足、捷疾具足、形體不具足，有馬捷疾具足、色具足、形體具足，如是，有三種調士夫相，何等為三？有士夫捷疾具足、色不具足、形體不具足，有士夫捷疾具足、色具足、形體不具足，有士夫捷疾具足、色具足、形體具足。",
    [
      "比丘！何等為不調士夫捷疾具足、色不具足、形體不具足？",
      "有士夫於此苦如實知、此苦集、此苦滅、此苦滅道跡如實知，如是觀者三結斷—身見、戒取、疑，此三結斷得須陀洹，不墮惡趣法，決定正趣三菩提，七有天人往生，究竟苦邊，是名捷疾具足。",
      "何等為非色具足？若有問阿毘曇律，不能以具足句味次第隨順具足解說，是名色不具足。",
      "云何形體不具足？非大德名聞，感致衣被、飲食、床臥、湯藥、眾具，是名士夫捷疾具足、色不具足、形體不具足。"
    ],
    [
      "何等為捷疾具足、色具足、形體不具足？",
      "謂士夫此苦如實知、此苦集、此苦滅、此苦滅道跡如實知，乃至究竟苦邊，是捷疾具足。",
      "何等為色具足？若問阿毘曇律，乃至能為解說，是名色具足。",
      "何等為形體不具足？非大德名聞，不能感致衣被、飲食、臥具、湯藥，是名士夫捷疾具足、色具足、形體不具足。"
    ],
    [
      "何等為士夫捷疾具足、色具足、形體具足？",
      "謂士夫此苦如實知、此苦集、此苦滅、此苦滅道跡如實知，乃至究竟苦邊，是名捷疾具足。",
      "何等為色具足？若問阿毘曇律乃至能解說，是名色具足。",
      "何等為形體具足？大德名聞乃至臥具湯藥，是名形體具足，是名士夫捷疾具足、色具足、形體具足。"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "有士夫於此苦如實知，此苦集、此苦滅、此苦滅道跡如實知，如是觀者三結斷，身見、戒取、疑，此三結斷得須陀洹，不墮惡趣法，決定正趣三菩提，七有天人往生，究竟苦邊，是名捷疾具足。何等為色具足？若有問阿毘曇、律，能以具足句味次第隨順具足解說。云何形體具足？大德名聞，感致衣被、飲食、床臥、湯藥、眾具。"
  }
}