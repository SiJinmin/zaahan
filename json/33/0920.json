{
  "ps": {
    "卷號": "33",
    "篇號": "920",
    "篇名": "正法律三善男子"
  },
  "起": "如是我聞：一時，佛住王舍城迦蘭陀竹園，爾時，世尊告諸比丘：",
  "法": [
    "世有三種良馬，王所服乘，何等為三？謂良馬色具足、力具足、捷疾具足，如是，於正法律有三種善男子，世所奉事、供養、恭敬，為無上福田，何等為三？謂善男子色具足、力具足、捷疾具足。",
    "何等為色具足？謂善男子住於淨戒波羅提木叉律儀，威儀行處具足，見微細罪能生怖畏，受持學戒，是名色具足。",
    "何等力具足？已生惡不善法令斷，生欲、精勤方便、攝受增長；未生惡不善法不起，生欲、精勤方便、攝受增長；未生善法令起，生欲、精勤方便、攝受增長；已生善法住不忘失，生欲、精勤方便、攝受增長，是名力具足。",
    "何等為捷疾具足？謂此苦聖諦如實知乃至得阿羅漢不受後有，是名捷疾具足。",
    "是名善男子色具足、力具足、捷疾具足。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等為色具足？謂善男子住於淨戒波羅提木叉律儀，威儀行處具足，見微細罪能生怖畏，受持學戒。何等力具足？已生惡不善法令斷，生欲、精勤方便，攝受增長；未生惡不善法不起，生欲、精勤方便，攝受增長；未生善法令起，生欲、精勤方便，攝受增長；已生善法住不忘失，生欲、精勤方便，攝受增長。何等為捷疾具足？謂此苦聖諦如實知，乃至得阿羅漢，不受後有，是名捷疾具足。"
  }
}