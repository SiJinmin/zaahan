{
  "ps": {
    "卷號": "33",
    "篇號": "925",
    "篇名": "丈夫正法律八德"
  },
  "起": "如是我聞：一時，佛住王舍城迦蘭陀竹園，爾時，世尊告諸比丘：",
  "法": [
    [
      "世間良馬有八種德成就者，隨人所欲，取道多少，何等為八？",
      "生於良馬鄉，是名良馬第一之德。",
      "復次，體性溫良，不驚恐人，是名良馬第二之德。",
      "復次，良馬不擇飲食，是名良馬第三之德。",
      "復次，良馬厭惡不淨，擇地而臥，是名良馬第四之德。",
      "復次，良馬諸情態速為調馬者現，馬師調習，速捨其態，是名良馬第五之德。",
      "復次，良馬安於駕乘，不顧餘馬，隨其輕重，能盡其力，是名良馬第六之德。",
      "復次，良馬常隨正路，不隨非道，是名良馬第七之德。",
      "復次，良馬若病若老，勉力駕乘，不厭不倦，是名良馬第八之德。"
    ],
    [
      "如是，丈夫於正法律八德成就，當知是賢士夫，何等為八？",
      "謂賢士夫住於正戒波羅提木叉律儀，威儀行處具足，見微細罪能生怖畏，受持學戒，是名丈夫於正法律第一之德。",
      "復次，丈夫性自賢善，善調善住，不惱、不怖諸梵行者，是名丈夫第二之德。",
      "復次，丈夫次行乞食，隨其所得，若麁若細，其心平等，不嫌不著，是名丈夫第三之德。",
      "復次，丈夫心生厭離於身惡業、口、意惡業、惡不善法及諸煩惱、重受諸有熾然苦報，於未來世生老病死憂悲惱苦增其厭離，是名丈夫第四之德。",
      "復次，丈夫若有沙門過、諂曲不實，速告大師及善知識，大師說法則時除斷，是名丈夫第五之德。",
      "復次，丈夫學心具足，作如是念：『設使餘人學以不學，我悉當學。』是名丈夫第六之德。",
      "復次，丈夫行八正道，不行非道，是名丈夫第七之德。",
      "復次，丈夫乃至盡壽，精勤方便，不厭不倦，是名丈夫第八之德。",
      "如是丈夫八德成就，隨其行地，能速昇進。"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "丈夫於正法、律八德成就，當知是賢士夫，何等為八？住於正戒波羅提木叉律儀，威儀行處具足，見微細罪能生怖畏，受持學戒，是名丈夫於正法、律第一之德。性自賢善，善調善住，不惱、不怖諸梵行者，是名丈夫第二之德。次行乞食，隨其所得，若麁、若細，其心平等，不嫌、不著，是名丈夫第三之德。心生厭離於身惡業，口、意惡業，惡不善法及諸煩惱，重受諸有熾然苦報，於未來世生、老、病、死、憂、悲、惱、苦，增其厭離，是名丈夫第四之德。若有沙門過，諂曲不實，速告大師及善知識，大師說法則時除斷，是名丈夫第五之德。學心具足，作如是念：『設使餘人學以不學，我悉當學。』是名丈夫第六之德。行八正道，不行非道，是名丈夫第七之德。乃至盡壽，精勤方便，不厭不倦，是名丈夫第八之德。"
  }
}