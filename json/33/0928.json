{
  "ps": {
    "卷號": "33",
    "篇號": "928",
    "篇名": "優婆塞三果"
  },
  "起": "如是我聞：一時，佛住迦毘羅衛國尼拘律園中。",
  "法": [
    "爾時，釋氏摩訶男與五百優婆塞來詣佛所，稽首佛足，退坐一面，白佛言：「世尊！云何名優婆塞？」",
    "佛告摩訶男：「優婆塞者，在家淨住，乃至盡壽歸依三寶，為優婆塞，證知我。」",
    "摩訶男白佛言：「世尊！云何名優婆塞須陀洹？」",
    "佛告摩訶男：「優婆塞須陀洹者，三結已斷已知，謂身見、戒取、疑，摩訶男！是名優婆塞須陀洹。」",
    "摩訶男白佛言：「世尊！云何名優婆塞斯陀含？」",
    "佛告摩訶男：「謂優婆塞三結已斷已知，貪恚癡薄，摩訶男！是名優婆塞斯陀含。」",
    "摩訶男白佛言：「世尊！云何名優婆塞阿那含？」",
    "佛告摩訶男：「優婆塞阿那含者，五下分結已斷已知，謂身見、戒取、疑、貪欲、瞋恚，摩訶男！是名優婆塞阿那含。」",
    "時，摩訶男釋氏顧視五百優婆塞而作是言：「奇哉！諸優婆塞在家清白乃得如是深妙功德！」"
  ],
  "結": "時，摩訶男優婆塞聞佛所說，歡喜隨喜，從坐起，作禮而去。",
  "fu": {
    "摘": "優婆塞阿那含者，五下分結已斷已知，謂身見、戒取、疑、貪欲、瞋恚。"
  }
}