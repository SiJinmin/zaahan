{
  "ps": {
    "卷號": "33",
    "篇號": "930",
    "篇名": "神識上昇安樂處"
  },
  "起": "如是我聞：一時，佛住迦毘羅衛國尼拘律園中。",
  "法": [
    "爾時，釋氏摩訶男來詣佛所，稽首禮足，退坐一面，白佛言：「世尊！此迦毘羅衛國安隱豐樂，人民熾盛，我每出入時，眾多羽從、狂象、狂人、狂乘常與是俱，我自恐與此諸狂俱生俱死，忘於念佛、念法、念比丘僧，我自思惟：『命終之時，當生何處？』」",
    "佛告摩訶男：「莫恐！莫怖！命終之後不生惡趣，終亦無惡，譬如大樹順下、順注、順輸，若截根本，當墮何處？」",
    "摩訶男白佛：「隨彼順下、順注、順輸。」",
    "佛告摩訶男：「汝亦如是，若命終時，不生惡趣，終亦無惡，所以者何？汝已長夜修習念佛、念法、念僧，若命終時，此身若火燒，若棄塚間，風飄日曝，久成塵末，而心意識久遠長夜正信所熏、戒、施、聞、慧所熏，神識上昇，向安樂處，未來生天。」"
  ],
  "結": "時，摩訶男聞佛所說，歡喜隨喜，作禮而去。",
  "fu": {
    "摘": "佛告摩訶男：「汝亦如是，若命終時，不生惡趣，終亦無惡，所以者何？汝已長夜修習念佛、念法、念僧，若命終時，此身若火燒，若棄塚間，風飄日曝，久成塵末，而心意識久遠長夜正信所熏，戒、施、聞、慧所熏，神識上昇，向安樂處，未來生天。」"
  }
}