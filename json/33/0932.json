{
  "ps": {
    "卷號": "33",
    "篇號": "932",
    "篇名": "五法六念"
  },
  "起": "如是我聞：一時，佛住迦毘羅衛國尼拘律園中。",
  "法": [
    "時，有眾多比丘集於食堂為世尊縫衣，時，釋氏摩訶男聞眾多比丘集於食堂為世尊縫衣，世尊不久三月安居訖，作衣竟，持衣鉢人間遊行，聞已往詣佛所，稽首佛足，退坐一面，白佛言：「世尊！我四體不攝，迷於四方，聞法悉忘，以聞眾多比丘集於食堂為世尊縫衣，世尊不久安居訖，作衣竟，持衣鉢人間遊行，是故我今思惟：『何時當復得見世尊及諸知識比丘？』」",
    "佛告摩訶男：「汝正使見世尊、不見世尊，見諸知識比丘及與不見，但當念於五法，精勤修習。摩訶男！當以正信為主，非不正信；戒具足、聞具足、施具足、慧具足為本，非不智慧，如是，摩訶男！依此五法修六念處，何等為六？此，摩訶男！念如來，當如是念：『如來、應、等正覺乃至佛、世尊。』當念法、僧、戒、施、天事，乃至自行得智慧，如是，摩訶男！聖弟子成就十一法者則為學跡，終不腐敗，堪任知見、堪任決定，住甘露門，近於甘露，不能一切疾得甘露涅槃，譬如伏鷄伏其卵，或五或十，隨時消息，愛護將養，正復中間放逸，猶能以爪以口啄卵得生其子，所以者何？以彼鷄母初隨時消息善愛護故，如是，聖弟子成就十一法者住於學跡，終不腐敗，乃至不能一切疾得甘露涅槃。」"
  ],
  "結": "佛說此經已，摩訶男釋氏聞佛所說，歡喜隨喜，作禮而去。",
  "fu": {
    "摘": "汝正使見世尊、不見世尊，見諸知識比丘及與不見，但當念於五法，精勤修習。摩訶男！當以正信為主，非不正信；戒具足、聞具足、施具足、慧具足為本，非不智慧，如是，摩訶男！依此五法，修六念處，何等為六？此摩訶男！念如來，當如是念：『如來、應、等正覺，乃至佛世尊。』當念法、僧、戒、施、天事，乃至自行得智慧，如是，摩訶男！聖弟子成就十一法者，則為學跡，終不腐敗，堪任知見、堪任決定，住甘露門，近於甘露，不能一切疾得甘露涅槃。"
  }
}