{
  "ps": {
    "卷號": "34",
    "篇號": "943",
    "篇名": "當方便斷除諸有"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "眾生無始生死長夜輪轉，不知苦之本際。諸比丘！若見眾生受諸苦惱當作是念：『我長夜輪轉生死以來亦曾更受如是之苦，其數無量，當勤方便斷除諸有，莫令增長。』",
  "結": "佛說此經已，諸比丘聞佛所說，歡喜奉行。",
  "fu": {
    "摘": "當勤方便，斷除諸有，莫令增長。"
  }
}