{
  "ps": {
    "卷號": "34",
    "篇號": "945",
    "篇名": "精勤方便斷諸有"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "眾生無始生死長夜輪轉，不知苦之本際。諸比丘！若見眾生愛念歡喜者當作是念：『如是眾生過去世時必為我等父母、兄弟、妻子、親屬、師友、知識。』如是長夜生死輪轉，無明所蓋，愛繫其頸，故長夜輪轉，不知苦之本際。是故，諸比丘！當如是學—精勤方便斷除諸有，莫令增長。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "若見眾生愛念歡喜者，當作是念：『如是眾生過去世時必為我等父母、兄弟、妻子、親屬、師友、知識。』如是長夜生死輪轉，無明所蓋，愛繫其頸，故長夜輪轉，不知苦之本際。是故，諸比丘！當如是學，精勤方便，斷除諸有，莫令增長。"
  }
}