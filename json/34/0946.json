{
  "ps": {
    "卷號": "34",
    "篇號": "946",
    "篇名": "佛出世如恒河沙"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異婆羅門來詣佛所，恭敬問訊，問訊已退坐一面，白佛言：「瞿曇！未來世當有幾佛？」",
    "佛告婆羅門：「未來佛者如無量恒河沙。」",
    "爾時，婆羅門作是念：「未來當有如無量恒河沙三藐三佛陀，我當從彼修諸梵行。」爾時，婆羅門聞佛所說，歡喜隨喜，從坐起去。時，婆羅門隨路思惟：「我今唯問沙門瞿曇未來諸佛，不問過去。」即隨路還，復問世尊：「云何？瞿曇！過去世時復有幾佛？」",
    "佛告婆羅門：「過去世佛亦如無量恒河沙數。」",
    "時，婆羅門即作是念：「過去世中有無量恒河沙等諸佛世尊，我曾不習近，設復未來如無量恒河沙三藐三佛陀，亦當不與習近娛樂，我今當於沙門瞿曇所修行梵行。」即便合掌白佛言：「唯願聽我於正法律出家修梵行。」",
    "佛告婆羅門：「聽汝於正法律出家修梵行，得比丘分。」",
    "爾時，婆羅門即出家受具足，出家已獨一靜處思惟：「所以善男子正信非家，出家學道，乃至得阿羅漢。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "過去世中有無量恒河沙等諸佛世尊，我曾不習近，設復未來如無量恒河沙三藐三佛陀，亦當不與習近娛樂，我今當於沙門瞿曇所修行梵行。"
  }
}