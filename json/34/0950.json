{
  "ps": {
    "卷號": "34",
    "篇號": "950",
    "篇名": "當斷除諸有"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，世尊告諸比丘：「眾生無始生死長夜輪轉，不知苦之本際。」",
    "時，有異比丘從坐起，整衣服，為佛作禮，右膝著地，合掌白佛：「世尊！過去有幾劫？」",
    "佛告比丘：「我悉能說，汝知甚難。」",
    "比丘白佛：「可說譬不？」",
    "佛言：「可說，譬如，比丘！有士夫壽命百歲，晨朝憶念三百千劫，日中憶念三百千劫，日暮憶念三百千劫，如是日日憶念劫數，百年命終，不能憶念劫數邊際。比丘當知，過去劫數無量如是，過去無量劫數長夜受苦，積骨成山，髓血成流，乃至地獄、畜生、餓鬼惡趣，如是，比丘！無始生死長夜輪轉，不知苦之本際，是故，比丘！當如是學：『斷除諸有，莫令增長。』」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "譬如，比丘！有士夫壽命百歲，晨朝憶念三百千劫，日中憶念三百千劫，日暮憶念三百千劫，如是日日憶念劫數，百年命終，不能憶念劫數邊際。比丘當知，過去劫數無量如是，過去無量劫數，長夜受苦，積骨成山，髓血成流，乃至地獄、畜生、餓鬼惡趣。如是，比丘！無始生死，長夜輪轉，不知苦之本際。是故，比丘！當如是學：『斷除諸有，莫令增長。』"
  }
}