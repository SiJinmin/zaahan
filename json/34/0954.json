{
  "ps": {
    "卷號": "34",
    "篇號": "954",
    "篇名": "當斷除諸有"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": "眾生無始生死長夜輪轉，不知苦之本際，譬如普天大雨洪澍，東西南北無斷絕處，如是，東方南方西方北方無量國土劫成劫壞，如天大雨普雨天下，無斷絕處，如是，無始生死長夜輪轉，不知苦之本際，譬如擲杖空中，或頭落地，或尾落地，或中落地，如是，無始生死長夜輪轉，或墮地獄，或墮畜生，或墮餓鬼，如是，無始生死長夜輪轉，是故，比丘！當如是學：『斷除諸有，莫令增長。』",
  "結": "佛說此經已，諸比丘聞佛所說，歡喜奉行。",
  "fu": {
    "摘": "眾生無始生死，長夜輪轉，不知苦之本際。譬如普天大雨洪澍，東西南北無斷絕處，如是東方、南方、西方、北方，無量國土劫成、劫壞，如天大雨，普雨天下，無斷絕處，如是無始生死，長夜輪轉，不知苦之本際。譬如擲杖空中，或頭落地，或尾落地，或中落地，如是無始生死，長夜輪轉，或墮地獄，或墮畜生，或墮餓鬼，如是無始生死，長夜輪轉。是故，比丘！當如是學：『斷除諸有，莫令增長。』"
  }
}