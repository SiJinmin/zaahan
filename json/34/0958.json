{
  "ps": {
    "卷號": "34",
    "篇號": "958",
    "篇名": "如來五蘊如實知"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，尊者大目揵連亦於彼住。時，有婆蹉種出家詣尊者大目揵連所，與尊者目揵連面相問訊慰勞，慰勞已退坐一面，語尊者大目揵連：「欲有所問，寧有閑暇見答以不？」",
    "目連答言：「婆蹉！隨意所問，知者當答。」",
    "時，婆蹉種出家問尊者目揵連：「何因何緣餘沙門、婆羅門有人來問『云何如來有後死、無後死、有無後死、非有非無後死？』皆悉隨答，而沙門瞿曇有來問言『如來有後死、無後死、有無後死、非有非無後死？』而不記說？」",
    "目揵連言：「婆蹉！餘沙門、婆羅門於色、色集、色滅、色味、色患、色出不如實知，不如實知故於如來有後死則取著，如來無後死、有後死、有無後死、非有後死非無後死則生取著；受、想、行、識、識集、識滅、識味、識患、識出不如實知，不如實知故於如來有後死生取著，無後死、有無後死、非有非無後死生取著。",
    "如來者，於色如實知，色集、色滅、色味、色患、色出如實知，如實知故於如來有後死則不著，無後死、有無後死、非有非無後死則不著；受、想、行、識如實知，識集、識滅、識味、識患、識出如實知，如實知故於如來有後死則不然，無後死、有無後死、非有非無後死則不然，甚深廣大，無量無數，皆悉寂滅。",
    "婆蹉！如是因、如是緣，餘沙門、婆羅門若有來問『如來有後死、無後死、有無後死、非有非無後死？』則為記說；如是因、如是緣，如來若有來問『如來有後死、無後死、有無後死、非有非無後死？』不為記說。」"
  ],
  "結": "時，婆蹉種出家聞尊者大目揵連所說，歡喜隨喜，從坐起而去。",
  "fu": {
    "摘": "如來者，於色如實知，色集、色滅、色味、色患、色出如實知；如實知故，於如來有後死則不著，無後死、有無後死、非有非無後死則不著；受、想、行、識如實知，識集、識滅、識味、識患、識出如實知，如實知故，於如來有後死則不然，無後死、有無後死、非有非無後死則不然，甚深廣大，無量無數，皆悉寂滅。"
  }
}