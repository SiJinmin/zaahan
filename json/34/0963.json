{
  "ps": {
    "卷號": "34",
    "篇號": "963",
    "篇名": "知者方能滅邪見"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有婆蹉種出家來詣佛所，與世尊面相問訊慰勞已退坐一面，白佛言：「瞿曇！彼云何無知故作如是見如是說：『世間常，此是真實，餘則虛妄；世間無常、世間常無常、世間非常非無常，世有邊、世無邊、世有邊無邊、世非有邊非無邊，命即是身、命異身異，如來有後死、無後死、有無後死、非有非無後死』？」",
    "佛告婆蹉：「於色無知故作如是見如是說：『世間常，此是真實，餘則虛妄，乃至非有非無後死。』於受想行識無知故作如是見如是說：『世間常，此是真實，餘則虛妄，乃至非有非無後死。』」",
    "婆蹉白佛：「瞿曇！知何法故不如是見如是說：『世間常，此是真實，餘則虛妄，乃至非有非無後死。』？」",
    "佛告婆蹉：「知色故不如是見如是說：『世間常，此是真實，餘則虛妄，乃至非有非無後死。』知受想行識故不作如是見如是說：『世間常，此是真實，餘則虛妄，乃至非有非無後死。』如是不知知，如是不見見，不識識，不斷斷，不觀觀，不察察，不覺覺。」"
  ],
  "結": "佛說此經已，婆蹉種出家聞佛所說，歡喜隨喜，從坐起而去。",
  "fu": {
    "摘": "於色無知故作如是見如是說：『世間常，此是真實，餘則虛妄，乃至非有非無後死。』於受想行識無知故作如是見如是說：『世間常，此是真實，餘則虛妄，乃至非有非無後死。"
  }
}