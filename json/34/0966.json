{
  "ps": {
    "卷號": "34",
    "篇號": "966",
    "篇名": "邪慢滅者快樂"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有尊者富隣尼住王舍城耆闍崛山中，時，有眾多外道出家詣尊者富隣尼，共相問訊慰勞已退坐一面，問尊者富隣尼：「我聞沙門瞿曇作『斷滅破壞有』教授耶？今問尊者富隣尼，竟為爾不？」",
    "富隣尼語諸外道出家：「我不如是知世尊教語『眾生斷滅壞有』，令無所有者，無有是處！我作如是解：世尊所說有諸眾生計言有我、我慢、邪慢，世尊為說，令其斷滅。」",
    "時，諸外道出家聞富隣尼所說，心不喜悅，呵責而去。",
    "爾時，尊者富隣尼諸外道去已往詣佛所，稽首禮足，退坐一面，以向諸外道出家所說具白世尊：「世尊！我向答諸外道說，得無謗毀世尊耶？為是法說、如佛所說、如法說、隨順法說，得不為諸論議者所見嫌責耶？」",
    "佛告富隣尼：「如汝所說，不謗如來、不失次第、如我記說、如法法說、隨順法說，不為諸論者之所嫌責，所以者何？富隣尼！先諸眾生我慢、邪慢、邪慢所迫、邪慢集、邪慢不無間等，亂如狗腸、如鐵鉤鏁，亦如亂草，往反驅馳—此世他世、他世此世，驅馳往反，不能遠離，富隣尼！一切眾生於諸邪慢無餘永滅者，彼一切眾生長夜安隱快樂。」"
  ],
  "結": "佛說此經已，富隣尼比丘聞佛所說，歡喜奉行。",
  "fu": {
    "摘": "先諸眾生我慢、邪慢，邪慢所迫、邪慢集、邪慢不無間等，亂如狗腸，如鐵鉤鏁，亦如亂草，往反驅馳，此世他世、他世此世，驅馳往反，不能遠離。富隣尼！一切眾生於諸邪慢無餘永滅者，彼一切眾生長夜安隱快樂。"
  }
}