{
  "ps": {
    "卷號": "34",
    "篇號": "967",
    "篇名": "悉知悉見"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，尊者阿難陀於後夜時向木翕補河邊，脫衣置岸邊，入水洗手足，還上岸，著一衣，摩拭身體。時，俱迦那外道出家亦至水邊，尊者阿難聞其行聲，聞聲已，即便謦咳作聲。",
    "俱迦那外道出家聞有人聲而問言：「為何等人？」",
    "尊者阿難答言：「沙門。」",
    "俱迦那外道言：「何等沙門？」",
    "尊者阿難答言：「釋種子。」",
    "俱迦那外道言：「欲有所問，寧有閑暇見答以不？」",
    "尊者阿難答言：「隨意所問，知者當答。」",
    "俱迦那言：「云何？阿難！如來死後有耶？」",
    "阿難答言：「世尊所說，此是無記。」",
    "復問：「如來死後無耶？死後有無耶？非有非無耶？」",
    "阿難言：「世尊所說，此是無記。」",
    "俱迦那外道言：「云何？阿難！如來死後有？答言無記。死後無？死後有無？死後非有非無？答言無記。云何？阿難！為不知不見耶？」",
    "阿難答言：「非不知非不見，悉知悉見。」",
    "復問阿難：「云何知？云何見？」",
    "阿難答言：「見可見處，見所起處，見纏斷處，此則為知，此則為見，我如是知、如是見，云何說言不知不見？」",
    "俱迦那外道復問：「尊者何名？」",
    "阿難陀答言：「我名阿難陀。」",
    "俱迦那外道言：「奇哉！大師弟子而共論議！我若知是尊者阿難陀者，不敢發問。」"
  ],
  "結": "說是語已，即捨而去。",
  "fu": {
    "摘": "見可見處，見所起處，見纏斷處，此則為知，此則為見。"
  }
}