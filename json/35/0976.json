{
  "ps": {
    "卷號": "35",
    "篇號": "976",
    "篇名": "阿羅漢常行諸善"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有外道出家名曰尸婆來詣佛所，與世尊面相問訊慰勞已退坐一面，白佛言：「瞿曇！云何為學？所謂學者，云何學？」",
    "佛告尸婆：「學其所學，故名為學。」",
    "尸婆白佛：「何所學？」",
    "佛告尸婆：「隨時學增上戒、增上意、學增上慧。」",
    "尸婆白佛：「若阿羅漢比丘諸漏已盡，所作已作，捨諸重擔，逮得己利，盡諸有結，正智善解脫，當於爾時復何所學？」",
    "佛告尸婆：「若阿羅漢比丘諸漏已盡乃至正智善解脫，當於爾時覺知貪欲永盡無餘，覺知瞋恚、愚癡永盡無餘，故不復更造諸惡，常行諸善。尸婆！是名為學其所學。」"
  ],
  "結": "時，尸婆外道出家聞佛所說，歡喜隨喜，從坐起去。",
  "fu": {
    "摘": "隨時學增上戒，增上意，學增上慧。若阿羅漢比丘諸漏已盡，乃至正智善解脫，當於爾時，覺知貪欲永盡無餘，覺知瞋恚、愚癡永盡無餘，故不復更造諸惡，常行諸善。"
  }
}