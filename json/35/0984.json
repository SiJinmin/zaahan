{
  "ps": {
    "卷號": "35",
    "篇號": "984",
    "篇名": "有我故愛而輪轉"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "我今當說愛為網、為膠、為泉、為藕根，此等能為眾生障、為蓋、為膠、為守衛、為覆、為閉、為塞、為闇冥、為狗腸、為亂草、為絮，從此世至他世，從他世至此世，往來流轉，無不轉時。",
    "諸比丘！何等愛為網、為膠乃至往來流馳無不轉？謂(1)有我故有我欲、(2)我爾、(3)我有、(4)我無、(5)我異、(6)我當、(7)我不當、（8）我欲我、（9）當爾時、（10）當異、（11）異我、(12)或欲我、(13)或爾我、(14)或異、(15)或然、(16)或欲然、(17)或爾然、(18)或異，如是十八愛行從內起；比丘言有我，於諸所有言我欲、我爾乃至十八愛行從外起，如是總說十八愛行；如是三十六愛行或於過去起，或於未來起，或於現在起，如是總說百八愛行；是名為愛、為網、為膠、為泉、為藕根，能為眾生障、為蓋、為膠、為守衛、為覆、為閉、為塞、為闇冥、為狗腸、為亂草、為絮，從此世至他世，從他世至此世，往來流馳，無不轉時。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "我今當說愛為網、為膠、為泉、為藕根，此等能為眾生障、為蓋、為膠、為守衛、為覆、為閉、為塞、為闇冥、為狗腸、為亂草、為絮，從此世至他世，從他世至此世，往來流轉，無不轉時。"
  }
}