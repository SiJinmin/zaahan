{
  "ps": {
    "卷號": "35",
    "篇號": "986",
    "篇名": "斷愛出家難"
  },
  "起": "如是我聞：一時，佛住舍衛國祇樹給孤獨園。",
  "法": "爾時，世尊告諸比丘：『有二事斷難持，何等為二？若俗人處非人處，於衣食、床臥、資生眾具持彼斷者是則難行；又比丘非家出家，斷除貪愛，持彼斷者亦甚難行。』爾時，世尊即說偈言：『世間有二事，持斷則難行，是真諦所說，等正覺所知：在家財入出，衣食等眾具，世間貪愛樂，持斷者甚難；比丘已離俗，信非家出家，滅除於貪愛，持斷亦難行。』",
  "結": "佛說此經已，諸比丘聞佛所說，歡喜奉行。",
  "fu": {
    "摘": "世間有二事，持斷則難行：在家財入出，衣食等眾具，世間貪愛樂，持斷者甚難；比丘已離俗，信非家出家，滅除於貪愛，持斷亦難行。"
  }
}