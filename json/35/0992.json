{
  "ps": {
    "卷號": "35",
    "篇號": "992",
    "篇名": "學與無學為福田"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，給孤獨長者來詣佛所，稽首佛足，退坐一面，白佛言：「世尊！世間有幾種福田？」",
    "佛告長者：「世間有二種福田，何等為二？學及無學。」即說偈言：「世有學無學，大會常延請，正直心真實，身口亦復然，是即良福田，施者獲大果。」"
  ],
  "結": "佛說此經已，給孤獨長者聞佛所說，歡喜奉行。",
  "fu": {
    "摘": "世有學無學，大會常延請，正直心真實，身口亦復然，是即良福田，施者獲大果。"
  }
}