{
  "ps": {
    "卷號": "36",
    "篇號": "1000",
    "篇名": "世俗善知識"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙，於後夜時來詣佛所，稽首佛足，退坐一面，身諸光明皆悉遍照祇樹給孤獨園，時，彼天子說偈問佛：「何等人能為遠遊善知識？何等人能為居家善知識？何等人能為通財善知識？何等人能為後世善知識？」",
    "爾時，世尊以偈答言：「商人之導師，遊行善知識；貞祥賢良妻，居家善知識；宗親相習近，通財善知識；自所修功德，後世善知識。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "商人之導師，遊行善知識；貞祥賢良妻，居家善知識；宗親相習近，通財善知識；自所修功德，後世善知識。"
  }
}