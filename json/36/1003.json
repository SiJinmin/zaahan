{
  "ps": {
    "卷號": "36",
    "篇號": "1003",
    "篇名": "離垢清淨"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園，時，彼天子說偈問佛：「幾人於覺眠？幾人於眠覺？幾人取塵垢？幾人得清淨？」",
    "爾時，世尊說偈答言：「五人於覺眠，五人於眠覺，五人取於垢，五人得清淨。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "五人於覺眠，五人於眠覺，五人取於垢，五人得清淨。"
  }
}