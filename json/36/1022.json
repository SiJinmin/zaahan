{
  "ps": {
    "卷號": "36",
    "篇號": "1022",
    "篇名": "見夫知其妻"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園，時，彼天子說偈問佛：「云何知車乘？云何復知火？云何知國土？云何知妻婦？」",
    "爾時世尊說偈答言：「見幢蓋知車，見煙則知火，見王知國土，見夫知其妻。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "見幢蓋知車，見煙則知火，見王知國土，見夫知其妻。"
  }
}