{
  "ps": {
    "卷號": "37",
    "篇號": "1029",
    "篇名": "苦樂受依於貪恚"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有眾多比丘集會迦梨隸講堂，多有疾病，如上說，差別者乃至：",
    "聖弟子如是觀者於色解脫，於受想行識解脫，我說是等解脫生老病死。",
    "爾時，世尊即說偈言：『智慧多聞者，非不覺諸受，若於苦樂受，分別諦明了，當知堅固事，凡夫有昇降，於樂不染著，於苦不傾動，知受不受生，依於貪恚覺，斷除斯等已，其心善解脫，繫念緣妙境，正向待終期。若比丘精勤，正智不傾動，於此一切受，慧者能覺知，了知諸受已，現法盡諸漏，依慧而命終，涅槃不墮數。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "智慧多聞者，非不覺諸受，若於苦樂受，分別諦明了，當知堅固事，凡夫有昇降，於樂不染著，於苦不傾動，知受不受生，依於貪恚覺，斷除斯等已，其心善解脫，繫念緣妙境，正向待終期。"
  }
}