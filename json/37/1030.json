{
  "ps": {
    "卷號": "37",
    "篇號": "1030",
    "篇名": "四不壞淨"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，給孤獨長者得病，身極苦痛，世尊聞已，晨朝著衣持鉢入舍衛城乞食，次第乞食至給孤獨長者舍，長者遙見世尊，馮床欲起，世尊見已即告之言：「長者勿起！增其苦患！」世尊即坐，告長者言：「云何？長者，病可忍不？身所苦患為增為損？」",
    "長者白佛：「甚苦！世尊！難可堪忍！」乃至說三受如差摩修多羅廣說，乃至苦受但增不損。",
    "佛告長者：「當如是學：『於佛不壞淨、於法、僧不壞淨、聖戒成就。』」",
    "長者白佛：「如世尊說四不壞淨，我有此法，此法中有我。世尊！我今於佛不壞淨、法、僧不壞淨、聖戒成就。」",
    "佛告長者：「善哉！善哉！」即記長者得阿那含果。",
    "長者白佛：「唯願世尊今於此食。」",
    "爾時，世尊默而許之。長者即勅辦種種淨美飲食供養世尊，世尊食已，為長者種種說法，示教照喜已從坐起而去。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "當如是學：『於佛不壞淨，於法、僧不壞淨，聖戒成就。』"
  }
}