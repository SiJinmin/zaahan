{
  "ps": {
    "卷號": "37",
    "篇號": "1031",
    "篇名": "正信者無恐怖"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，尊者阿難聞給孤獨長者身遭苦患，往詣其舍，長者遙見阿難，馮床欲起，乃至說三受如前叉摩修多羅廣說，乃至苦患但增不損。",
    "時，尊者阿難告長者言：「勿恐怖！若愚癡無聞凡夫不信於佛、不信法、僧、聖戒不具，故有恐怖，亦畏命終及後世苦；汝今不信已斷已知，於佛淨信具足、於法、僧淨信具足、聖戒成就。」",
    "長者白尊者阿難：「我今何所恐怖？我始於王舍城寒林中丘塜間見世尊，即得於佛不壞淨、於法、僧不壞淨、聖戒成就，自從是來，家有錢財悉與佛、弟子、比丘、比丘尼、優婆塞、優婆夷共。」",
    "尊者阿難言：「善哉！長者！汝自記說是須陀洹果。」",
    "長者白尊者阿難：「可就此食。」"
  ],
  "結": "尊者阿難默然受請，即辦種種淨美飲食供養尊者阿難，食已復為長者種種說法，示教照喜已從坐起而去。",
  "fu": {
    "摘": "長者白尊者阿難：「我今何所恐怖？我始於王舍城寒林中丘塜間見世尊，即得於佛不壞淨，於法、僧不壞淨，聖戒成就，自從是來，家有錢財悉與佛、弟子、比丘、比丘尼、優婆塞、優婆夷共。」"
  }
}