{
  "ps": {
    "卷號": "37",
    "篇號": "1033",
    "篇名": "四不壞淨六隨念"
  },
  "起": "如是我聞：一時，佛住舍衛國祇樹給孤獨園。",
  "法": [
    "達磨提離長者修多羅亦如世尊為給孤獨長者初修多羅廣說，第二修多羅亦如是說，差別者：",
    "「若復長者依此四不壞淨已，於上修習六念，謂念如來事乃至念天。」",
    "長者白佛言：「世尊！依四不壞淨，於上修六隨念，我今悉成就，我常修念如來事乃至念天。」",
    "佛告長者：「善哉！善哉！汝今自記阿那含果。」",
    "長者白佛：「唯願世尊受我請食。」",
    "爾時，世尊默然受請。"
  ],
  "結": "長者知佛受請已，即具種種淨美飲食，恭敬供養，世尊食已，復為長者種種說法，示教照喜已從坐起而去。",
  "fu": {
    "摘": "依此四不壞淨已，於上修習六念，謂念如來事乃至念天。"
  }
}