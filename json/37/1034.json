{
  "ps": {
    "卷號": "37",
    "篇號": "1034",
    "篇名": "六明分想"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有長壽童子是樹提長者孫子，身嬰重病。",
    "爾時，世尊聞長壽童子身嬰重病，晨朝著衣持鉢入王舍城乞食，次第到長壽童子舍，長壽童子遙見世尊，扶床欲起，乃至說三受，如叉摩修多羅廣說，乃至病苦但增無損。",
    "「是故，童子！當如是學：『於佛不壞淨、於法、僧不壞淨、聖戒成就。』當如是學。」",
    "童子白佛言：「世尊！如世尊說四不壞淨，我今悉有，我常於佛不壞淨、於法、僧不壞淨、聖戒成就。」",
    "佛告童子：「汝當依四不壞淨，於上修習六明分想，何等為六？謂一切行無常想、無常苦想、苦無我想、觀食想、一切世間不可樂想、死想。」",
    "童子白佛言：「如世尊說，依四不壞淨，修習六明分想，我今悉有，然我作是念：『我命終後，不知我祖父樹提長者當云何？』」",
    "爾時，樹提長者語長壽童子言：「汝於我所故念且停！汝今且聽世尊說法，思惟憶念，可得長夜福利，安樂饒益。」",
    "時，長壽童子言：「我於一切諸行當作無常想、無常苦想、苦無我想、觀食想、一切世間不可樂想、死想，常現在前。」",
    "佛告童子：「汝今自記斯陀含果。」",
    "長壽童子白佛言：「世尊！唯願世尊住我舍食。」",
    "爾時，世尊默然而許。"
  ],
  "結": "長壽童子即辦種種淨美飲食恭敬供養，世尊食已復為童子種種說法，示教照喜已從坐起而去。",
  "fu": {
    "摘": "汝當依四不壞淨，於上修習六明分想，何等為六？謂一切行無常想、無常苦想、苦無我想、觀食想、一切世間不可樂想、死想。"
  }
}