{
  "ps": {
    "卷號": "37",
    "篇號": "1036",
    "篇名": "四不壞淨五喜處"
  },
  "起": "如是我聞：一時，佛住迦毘羅衛國尼拘律園中。",
  "法": [
    "時，有釋氏沙羅疾病委篤。",
    "爾時，世尊聞釋氏沙羅疾病委篤，晨朝著衣持鉢入迦維羅衛國乞食次到釋氏沙羅舍，釋氏沙羅遙見世尊，扶床欲起，乃至說三受，如差摩迦修多羅廣說，乃至患苦但增不損。",
    "「是故，釋氏沙羅！當如是學：『於佛不壞淨、於法、僧不壞淨、聖戒成就。』」",
    "釋氏沙羅白佛言：「如世尊說：『於佛不壞淨、於法、僧不壞淨、聖戒成就。』我悉有之，我常於佛不壞淨，於法、僧不壞淨，聖戒成就。」",
    "佛告釋氏沙羅：「是故，汝當依佛不壞淨、法、僧不壞淨、聖戒成就，於上修習五喜處，何等為五？謂念如來事，乃至自所施法。」",
    "釋氏沙羅白佛言：「如世尊說：『依四不壞淨，修五喜處。』我亦有之，我常念如來事，乃至自所施法。」",
    "佛言：「善哉！善哉！汝今自記斯陀含果。」",
    "沙羅白佛：「唯願世尊今我舍食！」",
    "爾時，世尊默然而許。"
  ],
  "結": "沙羅長者即辦種種淨美飲食恭敬供養，世尊食已復為沙羅長者種種說法，示教照喜已從坐起而去。",
  "fu": {
    "摘": "當依佛不壞淨、法、僧不壞淨、聖戒成就，於上修習五喜處，何等為五？謂念如來事，乃至自所施法。"
  }
}