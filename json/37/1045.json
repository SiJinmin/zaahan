{
  "ps": {
    "卷號": "37",
    "篇號": "1045",
    "篇名": "相習近法"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有相習近法，諦聽！善思！當為汝說。何等為相習近法？",
    "謂殺生者殺生者習近，盜、婬、妄語、兩舌、惡口、綺語、貪、恚、邪見各各隨類更相習近，譬如不淨物不淨物自相和合，如是，殺生殺生乃至邪見邪見自相習近。",
    "如是，比丘！不殺生不殺生相習近，乃至正見正見更相習近，譬如淨物淨物自相和合，乳生酪，酪生酥，酥生醍醐，醍醐自相和合，如是，不殺不殺更相習近，乃至正見正見更相習近，是名比丘相習近法。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等為相習近法？殺生殺生，乃至邪見邪見自相習近；不殺不殺更相習近，乃至正見正見更相習近。"
  }
}