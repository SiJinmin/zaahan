{
  "ps": {
    "卷號": "37",
    "篇號": "1046",
    "篇名": "蛇行法"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有蛇行法，諦聽！善思！當為汝說。何等為蛇行法？謂殺生惡行，手常血腥，乃至十不善業跡，如前淳陀修多羅廣說，彼當爾時身蛇行、口蛇行、意蛇行，彼如是身口意蛇行已於其二趣向一一趣，若地獄、若畜生，蛇行眾生謂蛇、鼠、猫、狸等腹行眾生，是名蛇行法。",
    "云何非蛇行法？謂不殺生乃至正見，如前淳陀修多羅十業跡廣說，是名非蛇行法，身非蛇行、口非蛇行、意非蛇行，於其二趣生一一趣，若天上、若人中，是名非蛇行法。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "何等為蛇行法？謂殺生惡行，手常血腥，乃至十不善業跡，蛇行眾生謂蛇、鼠、猫、狸等腹行眾生，是名蛇行法。云何非蛇行法？謂不殺生，乃至正見。"
  }
}