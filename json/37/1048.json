{
  "ps": {
    "卷號": "37",
    "篇號": "1048",
    "篇名": "善惡之報法"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    [
      "若殺生人多習多行，生地獄中；若生人中，必得短壽。",
      "不與取多習多行，生地獄中；若生人中，錢財多難。",
      "邪婬多習多行，生地獄中；若生人中，所有妻室為人所圖。",
      "妄語多習多行，生地獄中；若生人中，多被譏論。",
      "兩舌多習多行，生地獄中；若生人中，親友乖離。",
      "惡口多習多行，生地獄中；若生人中，常聞醜聲。",
      "綺語多習多行，生地獄中；若生人中，言無信用。",
      "貪欲多習多行，生地獄中；若生人中，增其貪欲。",
      "瞋恚多習多行，生地獄中；若生人中，增其瞋恚。",
      "邪見多習多行，生地獄中；若生人中，增其愚癡。"
    ],
    [
      "若離殺生修習多修習，得生天上；若生人中，必得長壽。",
      "不盜修習多修習，得生天上；若生人中，錢財不喪。",
      "不邪婬修習多修習，得生天上；若生人中，妻室修良。",
      "不妄語修習多修習，得生天上；若生人中，不被譏論。",
      "不兩舌修習多修習，得生天上；若生人中，親友堅固。",
      "不惡口修習多修習，得生天上；若生人中，常聞妙音。",
      "不綺語修習多修習，得生天上；若生人中，言見信用。",
      "不貪修習多修習，得生天上；若生人中，不增愛欲。",
      "不恚修習多修習，得生天上；若生人中，不增瞋恚。",
      "正見修習多修習，得生天上；若生人中，不增愚癡。"
    ]
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若殺生人多習多行，生地獄中，若生人中，必得短壽。若離殺生修習多修習，得生天上，若生人中，必得長壽。"
  }
}