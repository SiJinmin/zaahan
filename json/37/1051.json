{
  "ps": {
    "卷號": "37",
    "篇號": "1051",
    "篇名": "此岸彼岸"
  },
  "起": "如是我聞：一時，佛住王舍城迦蘭陀竹園。",
  "法": [
    "時，有生聞婆羅門來詣佛所，稽首佛足，退坐一面，白佛言：「瞿曇！所說此彼岸，云何此岸？云何彼岸？」",
    "佛告婆羅門：「殺生者謂此岸，不殺生者謂彼岸；邪見者謂此岸，正見者謂彼岸。」",
    "爾時，世尊即說偈言：「少有修善人，能度於彼岸，一切眾生類，駈馳走此岸。於此正法律，觀察法法相，此等度彼岸，摧伏死魔軍。」"
  ],
  "結": "爾時，生聞婆羅門聞佛所說，歡喜隨喜，從坐起去。",
  "同": "如是，異比丘所問、尊者阿難所問、佛問諸比丘三經亦如上說。",
  "fu": {
    "摘": "殺生者謂此岸，不殺生者謂彼岸；邪見者謂此岸，正見者謂彼岸。"
  }
}