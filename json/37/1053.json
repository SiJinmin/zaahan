{
  "ps": {
    "卷號": "37",
    "篇號": "1053",
    "篇名": "自利利人"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "有惡法、惡惡法，有真實法、真實真實法，諦聽！善思！當為汝說。",
    "云何為惡法？謂殺生乃至邪見，是名惡法。",
    "云何為惡惡法？謂自殺生，教人令殺，乃至自起邪見，復以邪見教人令行，是名惡惡法。",
    "云何為真實法？謂不殺生乃至正見，是名真實法。",
    "云何為真實真實法？謂自不殺生，教人不殺，乃至自行正見，復以正見教人令行，是名真實真實法。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "云何為惡惡法？謂自殺生，教人令殺，乃至自起邪見，復以邪見教人令行。云何為真實真實法？謂自不殺生，教人不殺，乃至自行正見，復以正見教人令行。"
  }
}