{
  "ps": {
    "卷號": "38",
    "篇號": "1062",
    "篇名": "離欲斷諸結"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有尊者善生新剃鬚髮，著袈裟衣，正信非家，出家學道，來詣佛所，稽首佛足，退坐一面。",
    "爾時，世尊告諸比丘：「諸比丘！當知此善生善男子有二處端嚴：",
    "一者剃除鬚髮，著袈裟衣，正信非家，出家學道；",
    "二者盡諸有漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』」",
    "爾時，世尊即說偈言：「寂靜盡諸漏，比丘莊嚴好，離欲斷諸結，涅槃不復生，持此最後身，摧伏魔怨敵。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "寂靜盡諸漏，比丘莊嚴好，離欲斷諸結，涅槃不復生。持此最後身，摧伏魔怨敵。"
  }
}