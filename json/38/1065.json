{
  "ps": {
    "卷號": "38",
    "篇號": "1065",
    "篇名": "當離貪瞋癡"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，舍衛國有手比丘是釋氏子，在舍衛國命終，時，有眾多比丘晨朝著衣持鉢入舍衛城乞食，聞手比丘釋子於舍衛國命終，聞已入舍衛城乞食，還舉衣鉢洗足畢詣佛所，稽首佛足，退坐一面，白佛言：「世尊！今日晨朝眾多比丘著衣持鉢入舍衛城乞食，聞釋氏子手比丘於舍衛國命終，云何？世尊！手比丘命終當生何處？云何受生？後世云何？」",
    "佛告諸比丘：「是手比丘成就三不善法，彼命終當生惡趣泥犁中，何等三不善法？謂貪欲、瞋恚、愚癡，此三不善法結縛於心，釋種子手比丘生惡趣泥犁中。」",
    "爾時，世尊即說偈言：「貪欲瞋恚癡，結縛士夫心，內發還自傷，猶如竹蘆實。無貪恚癡心，是說為黠慧，內發不自傷，是名為勝出。是故當離貪，瞋恚癡冥心，比丘智慧明，苦盡般涅槃。」"
  ],
  "結": "佛說此經已，諸比丘聞佛所說，歡喜奉行。",
  "同": "如手比丘，難陀修多羅亦如是說。",
  "fu": {
    "摘": "貪欲瞋恚癡，結縛士夫心，內發還自傷，猶如竹蘆實。無貪恚癡心，是說為黠慧，內發不自傷，是名為勝出。是故當離貪，瞋恚癡冥心，比丘智慧明，苦盡般涅槃。"
  }
}