{
  "ps": {
    "卷號": "38",
    "篇號": "1070",
    "篇名": "離欲心解脫"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有眾多比丘集供養堂悉共作衣，時，有一年少比丘出家未久，初入法律，不欲營助諸比丘作衣，時，眾多比丘詣世尊所，稽首禮足，退坐一面，白佛言：「世尊！時有眾多比丘集供養堂為作衣故，有一年少比丘出家未久，始入法律，不欲營助諸比丘作衣。」",
    "爾時，世尊問彼比丘：「汝實不欲營助諸比丘作衣耶？」",
    "彼比丘白佛言：「世尊！隨我所能，當力營助。」",
    "爾時，世尊知彼比丘心之所念，告諸比丘：「汝等莫與是年少比丘語，所以者何？是比丘得四增心法正受，現法安樂住，不勤而得，若彼本心所為：『剃鬚髮，著袈裟衣，出家學道，增進修學，現法自知作證：「我生已盡，梵行已立，所作已作，自知不受後有。」』」",
    "爾時，世尊即說偈言：「非下劣方便，薄德少智慧，正向於涅槃，免脫煩惱鏁，此賢年少者，逮得上士處，離欲心解脫，涅槃不復生，持此最後身，摧伏眾魔軍。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "離欲心解脫，涅槃不復生，持此最後身，摧伏眾魔軍。"
  }
}