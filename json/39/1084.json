{
  "ps": {
    "卷號": "39",
    "篇號": "1084",
    "篇名": "勿得須臾懈"
  },
  "起": "如是我聞：一時，佛住王舍城寒林中丘塚間。",
  "法": [
    "爾時，世尊告諸比丘：「壽命甚促，轉就後世，應勤習善法，修諸梵行。無有生而不死者，而世間人不勤方便專修善法、修賢修義。」",
    "時，魔波旬作是念：「沙門瞿曇住王舍城寒林中丘塚間為諸聲聞如是說法：『人命甚促，乃至不修賢修義。』我今當往為作嬈亂。」時，魔波旬化作年少往住佛前而說偈言：「常逼迫眾生，得人間長壽，迷醉放逸心，亦不向死處。」",
    "爾時，世尊作是念：「此是惡魔來作惱亂。」即說偈言：「常逼迫眾生，受生極短壽，當勤修精進，猶如救頭然，勿得須臾懈，令死魔忽至。知汝是惡魔，速於此滅去。」"
  ],
  "結": "天魔波旬作是念：「沙門瞿曇已知我心。」慚愧憂慼，即沒不現。",
  "fu": {
    "摘": "壽命甚促，轉就後世，應勤習善法，修諸梵行。無有生而不死者，而世間人不勤方便專修善法、修賢修義。當勤修精進，猶如救頭然，勿得須臾懈，令死魔忽至。"
  }
}