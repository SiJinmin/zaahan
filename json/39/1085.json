{
  "ps": {
    "卷號": "39",
    "篇號": "1085",
    "篇名": "當止一切有為行"
  },
  "起": "如是我聞：一時，佛住王舍城寒林中丘塚間。",
  "法": [
    "爾時，世尊告諸比丘：「一切行無常，一切行不恒不安、非穌息、變易之法，乃至當止一切有為行，厭離、不樂、解脫。」",
    "時，魔波旬作是念：「今沙門瞿曇住王舍城寒林中為諸聲聞說如是法：『一切行無常、不恒、非穌息、變易之法，乃至當止一切有為，厭離、不樂、解脫。』我當往彼為作嬈亂。」即化作年少往詣佛所，住於佛前而說偈言：「壽命日夜流，無有窮盡時，壽命當來去，猶如車輪轉。」",
    "爾時世尊作是念：「此是惡魔欲作嬈亂。」即說偈言：「日夜常遷流，壽亦隨損減，人命漸消亡，猶如小河水。我知汝惡魔，便自消滅去。」"
  ],
  "結": "時，魔波旬作是念：「沙門瞿曇已知我心。」慚愧憂慼，即沒不現。",
  "fu": {
    "摘": "一切行無常，一切行不恒、不安、非穌息、變易之法，乃至當止一切有為行，厭離、不樂、解脫。"
  }
}