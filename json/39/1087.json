{
  "ps": {
    "卷號": "39",
    "篇號": "1087",
    "篇名": "有餘盡者得安眠"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊夜起經行，至後夜時洗足入室，右脇臥息，繫念明相，正念正智，作起覺想。時，魔波旬作是念：「今沙門瞿曇住王舍城迦蘭陀竹園乃至作起覺想，我今當往為作留難。」即化作年少往住佛前而說偈言：「何眠何故眠？已滅何復眠？空舍何以眠？得出復何眠？」",
    "爾時世尊作是念：「惡魔波旬欲作嬈亂。」即說偈言：「愛網故染著，無愛誰持去？一切有餘盡，唯佛得安眠。汝惡魔波旬，於此何所說！」"
  ],
  "結": "時，魔波旬作是念：「沙門瞿曇已知我心。」慚愧憂慼，即沒不現。",
  "fu": {
    "摘": "愛網故染著，無愛誰持去？一切有餘盡，唯佛得安眠。"
  }
}