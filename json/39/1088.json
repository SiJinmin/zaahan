{
  "ps": {
    "卷號": "39",
    "篇號": "1088",
    "篇名": "不傾如來一毛髮"
  },
  "起": "如是我聞：一時，佛住王舍城耆闍崛山中。",
  "法": [
    "爾時，世尊於夜闇時天小微雨、電光睒現出房經行。時，魔波旬作是念：「今沙門瞿曇住王舍城耆闍崛山中，夜闇微雨，電光時現，出房經行，我今當往為作留難。」執大團石兩手調弄到於佛前，碎成微塵。",
    "爾時世尊作是念：「惡魔波旬欲作嬈亂。」即說偈言：「若耆闍崛山，於我前令碎，於佛等解脫，不能動一毛；假令四海內，一切諸山地，放逸之親族，令其碎成塵，亦不能傾動，如來一毛髮。」"
  ],
  "結": "時，魔波旬作是念：「沙門瞿曇已知我心。」內懷憂慼，即沒不現。",
  "fu": {
    "摘": "若耆闍崛山，於我前令碎，於佛等解脫，不能動一毛；假令四海內，一切諸山地，放逸之親族，令其碎成塵，亦不能傾動，如來一毛髮。"
  }
}