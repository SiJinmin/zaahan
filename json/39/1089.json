{
  "ps": {
    "卷號": "39",
    "篇號": "1089",
    "篇名": "不能傷佛一毛"
  },
  "起": "如是我聞：一時，佛住王舍城耆闍崛山中。",
  "法": [
    "爾時，世尊夜起經行，至後夜時洗足入房，正身端坐，繫念在前。時，魔波旬作是念：「今沙門瞿曇住王舍城耆闍崛山中，夜起經行，後夜入房，正身端坐，繫念在前，我今當往為作留難。」即化作大龍遶佛身七匝，舉頭臨佛頂上，身如大船，頭如大帆，眼如銅鑪，舌如曳電，出息入息若雷雹聲。",
    "爾時世尊作是念：「惡魔波旬欲作嬈亂。」即說偈言：「猶如空舍宅，牟尼心虛寂，於中而旋轉，佛身亦如是。無量凶惡龍，蚊虻蠅蚤等，普集食其身，不能動毛髮；破裂於虛空，傾覆於大地，一切眾生類，悉來作恐怖，刀矛槍利箭，悉來害佛身，如是諸暴害，不能傷一毛。」"
  ],
  "結": "時，魔波旬作是念：「沙門瞿曇已知我心。」內懷憂慼，即沒不現。",
  "fu": {
    "摘": "猶如空舍宅，牟尼心虛寂，於中而旋轉，佛身亦如是。無量凶惡龍，蚊虻蠅蚤等，普集食其身，不能動毛髮。破裂於虛空，傾覆於大地，一切眾生類，悉來作恐怖，刀矛槍利箭，悉來害佛身，如是諸暴害，不能傷一毛。"
  }
}