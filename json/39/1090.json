{
  "ps": {
    "卷號": "39",
    "篇號": "1090",
    "篇名": "哀愍世間故眠"
  },
  "起": "如是我聞：一時，佛住王舍城毘婆羅山七葉樹林石室中。",
  "法": [
    "爾時，世尊夜起露地或坐或經行，至後夜時洗足入室，安身臥息，右脇著地，足足相累，繫念明相，正念正智，作起覺想。時，魔波旬作是念：「沙門瞿曇住王舍城毘婆羅山七葉樹林石室中，夜起露地若坐若行，至後夜時洗足入室而坐，右脇臥息，足足相累，繫念明相，正念正智，作起覺想，我今當往為作留難。」化作年少往住佛前而說偈言：「為因我故眠？為是後邊故？多有錢財寶，何故守空閑？獨一無等侶，而著於睡眠。」",
    "爾時世尊作是念：「惡魔波旬欲作嬈亂。」即說偈言：「不因汝故眠，非為最後邊，亦無多錢財，唯集無憂寶。哀愍世間故，右脇而臥息，覺亦不疑惑，眠亦不恐怖，若晝若復夜，無增亦無損，為哀眾生眠，故無有損減。正復以百槍，貫身常掘動，猶得安隱眠，已離內槍故。」"
  ],
  "結": "時，魔波旬作是念：「沙門瞿曇已知我心。」內懷憂慼，即沒不現。",
  "fu": {
    "摘": "不因汝故眠，非為最後邊，亦無多錢財，唯集無憂寶。哀愍世間故，右脇而臥息，覺亦不疑惑，眠亦不恐怖，若晝若復夜，無增亦無損，為哀眾生眠，故無有損減。正復以百槍，貫身常掘動，猶得安隱眠，已離內槍故。"
  }
}