{
  "ps": {
    "卷號": "39",
    "篇號": "1093",
    "篇名": "身口意不作留難"
  },
  "起": "如是我聞：一時，佛住欝鞞羅處尼連禪河側大菩提樹下，初成佛道。",
  "法": [
    "天魔波旬作是念：「此沙門瞿曇在欝鞞羅住處尼連禪河側菩提樹下初成佛道，我今當往為作留難。」即自變身作百種淨不淨色詣佛所。",
    "佛遙見波旬百種淨不淨色，作是念：「惡魔波旬作百種淨不淨色，欲作嬈亂。」即說偈言：「長夜生死中，作淨不淨色，汝何為作此，不度苦彼岸？若諸身口意，不作留難者，魔所不能教，不隨魔自在。如是知惡魔，於是自滅去。」"
  ],
  "結": "時，魔波旬作是念：「沙門瞿曇已知我心。」內懷憂慼，即沒不現。",
  "fu": {
    "摘": "長夜生死中，作淨不淨色，汝何為作此，不度苦彼岸？若諸身口意，不作留難者，魔所不能教，不隨魔自在。"
  }
}