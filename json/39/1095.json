{
  "ps": {
    "卷號": "39",
    "篇號": "1095",
    "篇名": "常以欣悅食"
  },
  "起": "如是我聞：一時，佛住娑羅婆羅門聚落。",
  "法": [
    "爾時，世尊晨朝著衣持鉢入婆羅聚落乞食。",
    "時，魔波旬作是念：「今沙門瞿曇晨朝著衣持鉢入婆羅聚落乞食，我今當往，先入其舍語諸信心婆羅門長者，令沙門瞿曇空鉢而出。」時，魔波旬隨逐佛後作是唱言：「沙門！沙門！都不得食耶？」",
    "爾時，世尊作是念：「惡魔波旬欲作嬈亂。」即說偈言：「汝新於如來，獲得無量罪，汝謂呼如來，受諸苦惱耶？」",
    "時，魔波旬作是言：「瞿曇！更入聚落，當令得食。」",
    "爾時，世尊而說偈言：「正使無所有，安樂而自活，如彼光音天，常以欣悅食。正使無所有，安樂而自活，常以欣悅食，不依於有身。」"
  ],
  "結": "時，魔波旬作是念：「沙門瞿曇已知我心。」內懷憂慼，即沒不現。",
  "fu": {
    "摘": "正使無所有，安樂而自活，常以欣悅食，不依於有身。"
  }
}