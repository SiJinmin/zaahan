{
  "ps": {
    "卷號": "39",
    "篇號": "1097",
    "篇名": "哀愍故教化眾生"
  },
  "起": "如是我聞：一時，佛住釋氏石主釋氏聚落。",
  "法": [
    "時，石主釋氏聚落多人疫死，處處人民若男若女從四方來受持三歸，其諸病人若男若女若大若小皆因來者自稱名字：「我某甲等，歸佛、歸法、歸比丘僧。」舉村舉邑皆悉如是。",
    "爾時，世尊勤為聲聞說法，時，諸信心歸三寶者斯則皆生人天道中。時，魔波旬作是念：「今沙門瞿曇住於釋氏石主釋氏聚落，勤為四眾說法，我今當往為作留難。」化作年少往住佛前而說偈言：「何為勤說法？教化諸人民，相違不相違？不免於驅馳，以有繫縛故，而為彼說法？」",
    "爾時世尊作是念：「惡魔波旬欲作嬈亂。」即說偈言：「汝夜叉當知，眾生群集生，諸有智慧者，孰能不哀愍！以有哀愍故，不能不教化，哀愍諸眾生，法自應如是。」"
  ],
  "結": "惡魔波旬作是念：「沙門瞿曇已知我心。」內懷憂慼，即沒不現。",
  "fu": {
    "摘": "眾生群集生，諸有智慧者，孰能不哀愍！以有哀愍故，不能不教化，哀愍諸眾生，法自應如是。"
  }
}