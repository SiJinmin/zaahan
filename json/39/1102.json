{
  "ps": {
    "卷號": "39",
    "篇號": "1102",
    "篇名": "心無所著超結縛"
  },
  "起": "如是我聞：一時，佛住王舍城多眾踐蹈曠野中，與五百比丘眾俱而為說法，以五百鉢置於中庭。",
  "法": [
    "爾時，世尊為五百比丘說五受陰生滅之法。時，魔波旬作是念：「沙門瞿曇住王舍城多眾踐蹈曠野中，與五百比丘俱，乃至說五受陰是生滅法，我今當往為作留難。」化作大牛，往詣佛所，入彼五百鉢間，諸比丘即驅，莫令壞鉢。",
    "爾時世尊告諸比丘：「此非是牛，是魔波旬欲作嬈亂。」即說偈言：「色受想行識，非我及我所，若知真實義，於彼無所著，心無所著法，超出色結縛，了達一切處，不住魔境界。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "色受想行識，非我及我所，若知真實義，於彼無所著，心無所著法，超出色結縛，了達一切處，不住魔境界。"
  }
}