{
  "ps": {
    "卷號": "40",
    "篇號": "1104",
    "篇名": "供養樂施為天道"
  },
  "起": "如是我聞：一時，佛住王舍城迦蘭陀竹園，爾時，世尊告諸比丘：",
  "法": [
    "若能受持七種受者，以是因緣得生天帝釋處，謂天帝釋本為人時，供養父母及家諸尊長，和顏軟語，不惡口，不兩舌，常真實言；於慳悋世間雖在居家而不慳惜，行解脫施，勤施，常樂行施，施會供養，等施一切。",
    "爾時，世尊即說偈言：『供養於父母，及家之尊長，柔和恭遜辭，離麁言兩舌，調伏慳悋心，常修真實語，彼三十三天，見行七法者，咸各作是言，當來生此天。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若能受持七種受者，以是因緣，得生天帝釋處，謂天帝釋本為人時，供養父母，及家諸尊長，和顏軟語，不惡口，不兩舌，常真實言；於慳悋世間，雖在居家，而不慳惜，行解脫施，勤施，常樂行施，施會供養，等施一切。"
  }
}