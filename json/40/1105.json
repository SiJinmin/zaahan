{
  "ps": {
    "卷號": "40",
    "篇號": "1105",
    "篇名": "柔和真實為天道"
  },
  "起": "如是我聞：一時，佛住鞞舍離國獼猴池側重閣講堂。",
  "法": [
    "時，有離車名摩訶利來詣佛所，稽首佛足，退坐一面，白佛言：「世尊！見天帝釋不？」",
    "佛答言：「見。」",
    "離車復問：「世尊！見有鬼似帝釋形以不？」",
    "佛告離車：「我知天帝釋，亦知有鬼似天帝釋，亦知彼帝釋法，受持彼法緣故得生帝釋處。離車！帝釋本為人時，供養父母乃至行平等捨。」",
    "爾時，世尊即說偈言：「供養於父母，及家之尊長，柔和恭遜辭，離麁言兩舌，調伏慳悋心，常修真實語，彼三十三天，見行七法者，咸各作是言，當來生此天。」"
  ],
  "結": "佛說此經已，時，摩訶利離車聞佛所說，歡喜隨喜，作禮而去。",
  "fu": {
    "摘": "供養於父母，及家之尊長，柔和恭遜辭，離麁言兩舌，調伏慳悋心，常修真實語。彼三十三天，見行七法者，咸各作是言，當來生此天。"
  }
}