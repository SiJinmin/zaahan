{
  "ps": {
    "卷號": "40",
    "篇號": "1112",
    "篇名": "當敬禮法僧"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "廣說如上，差別者：爾時，帝釋下常勝殿，合掌東向敬禮尊法。",
    "如上廣說，差別者：爾時，帝釋說偈答御者言：『我實為大地，世間大小王，及四護世主，三十三天眾，如是等一切，悉尊重恭敬，然復有淨戒，長夜入正受，正信而出家，究竟諸梵行，故我於彼所，尊重恭敬禮，又調伏貪恚，超越愚癡境，修學不放逸，亦恭敬禮彼，貪欲瞋恚癡，悉已永不著，漏盡阿羅漢，復應敬禮彼，若復在居家，奉持於淨戒，如法修布薩，亦復應敬禮。』",
    "御者白帝釋言：『是必世間勝，故天王敬禮，我亦當如是，隨天王恭敬。』",
    "諸比丘！彼天帝釋舍脂之夫敬禮法僧，亦復讚歎禮法僧者，汝等已能正信非家，出家學道，亦當如是敬禮法僧，當復讚歎禮法僧者。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "我實為大地，世間大小王，及四護世主，三十三天眾，如是等一切，悉尊重恭敬；然復有淨戒，長夜入正受，正信而出家，究竟諸梵行，故我於彼所，尊重恭敬禮；又調伏貪恚，超越愚癡境，修學不放逸，亦恭敬禮彼；貪欲瞋恚癡，悉已永不著，漏盡阿羅漢，復應敬禮彼；若復在居家，奉持於淨戒，如法修布薩，亦復應敬禮。"
  }
}