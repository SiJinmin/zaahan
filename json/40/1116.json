{
  "ps": {
    "卷號": "40",
    "篇號": "1116",
    "篇名": "當害兇惡瞋恚"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，天帝釋晨朝來詣佛所，稽首佛足，以帝釋神力身諸光明遍照祇樹精舍。時，釋提桓因說偈問佛言：「為殺於何等，而得安隱眠？為殺於何等，而得無憂畏？為殺何等法，瞿曇所讚歎？」",
    "爾時，世尊說偈答言：「害兇惡瞋恚，而得安隱眠；害兇惡瞋恚，心得無憂畏，瞋恚為毒根，滅彼苦種子，滅彼苦種子，而得無憂畏；彼苦種滅故，賢聖所稱歎。」"
  ],
  "結": "爾時，釋提桓因聞佛所說，歡喜隨喜，作禮而去。",
  "fu": {
    "摘": "害兇惡瞋恚，而得安隱眠；害兇惡瞋恚，心得無憂畏。瞋恚為毒根，滅彼苦種子，滅彼苦種子，而得無憂畏，彼苦種滅故，賢聖所稱歎。"
  }
}