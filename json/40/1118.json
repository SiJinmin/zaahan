{
  "ps": {
    "卷號": "40",
    "篇號": "1118",
    "篇名": "當真實不幻偽"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "過去世時，毘摩質多羅阿修羅王疾病困篤，往詣釋提桓因所語釋提桓因言：『憍尸迦！當知我今疾病困篤，為我療治，令得安隱！』",
    "釋提桓因語毘摩質多羅阿修羅言：『汝當授我幻法，我當療治汝病，令得安隱。』",
    "毘摩質多羅阿修羅語帝釋言：『我當還問諸阿修羅眾，聽我者當授帝釋阿修羅幻法。』",
    "爾時，毘摩質多羅阿修羅即往至諸阿修羅眾中語諸阿修羅言：『諸人當知，我今疾病困篤，往詣釋提桓因所求彼治病，彼語我言：「汝能授我阿修羅幻法者當治汝病，令得安隱。」我今當往為彼說阿修羅幻法。』",
    "時，有一詐偽阿修羅語毘摩質多羅阿修羅：『其彼天帝釋質直好信不虛偽，但語彼言：「天王！此阿修羅幻法若學者令人墮地獄受罪無量百千歲。」彼天帝釋必當息意不復求學，當言：「汝去！令汝病差，可得安隱！」』",
    "時，毘摩質多羅阿修羅復往帝釋所說偈白言：『千眼尊天王，阿修羅幻術，皆是虛誑法，令人墮地獄，無量百千歲，受苦無休息。』",
    "時，天帝釋語毘摩質多羅阿修羅言：『止！止！如是幻術非我所須，汝且還去，令汝身病寂滅休息，得力安隱。』」",
    "釋提桓因於三十三天為自在王，長夜真實，不幻不偽，賢善質直，汝等比丘正信非家，出家學道，亦應如是不幻不偽，賢善質直，當如是學。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "釋提桓因於三十三天為自在王，長夜真實，不幻不偽，賢善質直。汝等比丘正信非家，出家學道，亦應如是不幻不偽，賢善質直，當如是學。"
  }
}