{
  "ps": {
    "卷號": "41",
    "篇號": "1123",
    "篇名": "四不壞淨為善利"
  },
  "起": "如是我聞：一時，佛住迦毘羅衛國尼拘律園中。",
  "法": [
    "時，有釋氏名曰菩提來詣佛所，稽首佛足，退坐一面，白佛言：「善哉！世尊！我等快得善利，得為世尊親屬。」",
    "佛告菩提：「莫作是語：『我得善利，得與世尊親屬故然。』菩提！所謂善利者，於佛不壞淨，於法、僧不壞淨，聖戒成就，是故，菩提！當作是學：『我當於佛不壞淨，於法、僧不壞淨，聖戒成就。』」"
  ],
  "結": "佛說此經已，釋氏菩提聞佛所說，歡喜隨喜，作禮而去。",
  "fu": {
    "摘": "所謂善利者，於佛不壞淨，於法、僧不壞淨，聖戒成就。"
  }
}