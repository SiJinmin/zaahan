{
  "ps": {
    "卷號": "41",
    "篇號": "1137",
    "篇名": "有欲則心屈辱退沒"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "若有比丘欲入他家作如是念：『彼當施我，莫令不施，頓施非漸施，多施非少施，勝施非陋施，速施非緩施。』以如是心而至他家，若他不施乃至緩施，是比丘心則屈辱，以是因緣其心退沒，自生障閡。",
    "若復比丘欲入他家作如是念：『出家之人卒至他家，何由得施非不施、頓施非漸施、多施非少施、勝施非陋施、速施非緩施？』作如是念而至他家，若彼不施乃至緩施，是比丘心不屈辱，亦不退沒，不生障礙。唯迦葉比丘作如是念而入他家！是故，諸比丘！當如是學，作如是念而入他家：『出家之人卒至他家，何由得施非不施乃至速施非緩施？』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "『出家之人卒至他家，何由得施非不施、頓施非漸施、多施非少施、勝施非陋施、速施非緩施？』作如是念而至他家，若彼不施乃至緩施，是比丘心不屈辱，亦不退沒，不生障礙。"
  }
}