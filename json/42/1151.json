{
  "ps": {
    "卷號": "42",
    "篇號": "1151",
    "篇名": "不動如山石"
  },
  "起": "如是我聞：一時，佛住舍衛國。",
  "法": [
    "時，有年少阿修羅來詣佛所，於佛面前麁惡不善語，瞋罵呵責。",
    "爾時世尊即說偈言：「不怒勝瞋恚，不善以善伏，惠施伏慳貪，真言壞妄語，不罵亦不虐，常住賢聖心，惡人住瞋恨。不動如山石，起瞋恚能持，勝制狂馬車，我說善御士，非彼攝繩者。」",
    "時，年少阿修羅白佛言：「瞿曇！我今悔過！如愚如癡，不辯不善，於瞿曇面前訶罵毀辱。」"
  ],
  "結": "如是懺悔已，時，阿修羅聞佛所說，歡喜隨喜，作禮而去。",
  "fu": {
    "摘": "不怒勝瞋恚，不善以善伏，惠施伏慳貪，真言壞妄語，不罵亦不虐，常住賢聖心，惡人住瞋恨。不動如山石，起瞋恚能持。"
  }
}