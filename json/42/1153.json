{
  "ps": {
    "卷號": "42",
    "篇號": "1153",
    "篇名": "勝伏二俱捨"
  },
  "起": "如是我聞：一時，佛住舍衛國東園鹿子母講堂。",
  "法": [
    "爾時，世尊晡時從禪覺，詣講堂東蔭蔭中露地經行。時，有健罵婆羅豆婆遮婆羅門來詣佛所，世尊面前作麁惡不善語，罵詈呵責。",
    "世尊經行，彼隨世尊後行，世尊經行已竟，住於一處，彼婆羅門言：「瞿曇伏耶？」",
    "爾時世尊即說偈言：「勝者更增怨，伏者臥不安，勝伏二俱捨，是得安隱眠。」",
    "婆羅門白言：「瞿曇！我今悔過！如愚如癡，不辯不善，何於瞿曇面前作麁惡不善語、罵詈呵責！」"
  ],
  "結": "時，婆羅門聞佛所說，歡喜隨喜，復道而去。",
  "fu": {
    "摘": "勝者更增怨，伏者臥不安，勝伏二俱捨，是得安隱眠。"
  }
}