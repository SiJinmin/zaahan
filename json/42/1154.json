{
  "ps": {
    "卷號": "42",
    "篇號": "1154",
    "篇名": "無瞋者清淨無垢"
  },
  "起": "如是我聞：一時，佛住舍衛國東園鹿子母講堂。",
  "法": [
    "世尊晨朝著衣持鉢入舍衛城乞食，時，健罵婆羅豆婆遮婆羅門遙見世尊，作麁惡不善語瞋罵呵責，把土坌佛，時，有逆風還吹其土，反自坌身。",
    "爾時世尊即說偈言：「若人無瞋恨，罵辱以加者，清淨無結垢，彼惡還歸己，猶如土坌彼，逆風還自污。」",
    "時，彼婆羅門白佛言：「悔過！瞿曇！如愚如癡，不善不辯，何於瞿曇面前麁惡不善語瞋罵呵責！」"
  ],
  "結": "時，婆羅門聞佛所說，歡喜隨喜，復道而去。",
  "fu": {
    "摘": "若人無瞋恨，罵辱以加者，清淨無結垢，彼惡還歸己，猶如土坌彼，逆風還自污。"
  }
}