{
  "ps": {
    "卷號": "42",
    "篇號": "1155",
    "篇名": "息障垢解深妙說"
  },
  "起": "如是我聞：一時，佛在拘薩羅人間遊行至舍衛國祇樹給孤獨園。",
  "法": [
    "時，有婆羅門名曰違義聞沙門瞿曇從拘薩羅國人間遊行至舍衛國祇樹給孤獨園，聞已作是念：「我當往詣沙門瞿曇所，聞所說法當反其義。」作是念已往詣精舍至世尊所。",
    "爾時世尊無量眷屬圍繞說法，世尊遙見違義婆羅門來，即默然住。違義婆羅門白佛言：「瞿曇說法，樂欲聞之！」",
    "爾時世尊即說偈言：「違義婆羅門，未能解深義，內懷嫉恚心，欲為法留難。調伏違反心，諸不信樂意，息諸障礙垢，則解深妙說。」"
  ],
  "結": "時，違義婆羅門作是念：「沙門瞿曇已知我心。」聞佛所說，歡喜隨喜，從座起而去。",
  "fu": {
    "摘": "違義婆羅門，未能解深義，內懷嫉恚心，欲為法留難。調伏違反心，諸不信樂意，息諸障礙垢，則解深妙說。"
  }
}