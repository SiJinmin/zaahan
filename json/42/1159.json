{
  "ps": {
    "卷號": "42",
    "篇號": "1159",
    "篇名": "慈心廣施向解脫"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有魔瞿婆羅門來詣佛所，與世尊面相問訊慰勞已退坐一面，白佛言：「瞿曇！我於家中常行布施，若一人來施於一人，若二人、三人乃至百千，悉皆施與，我如是施得多福不？」",
    "佛告婆羅門：「汝如是施實得大福，所以者何？以於家中常行布施，一人來乞即施一人，二人、三人乃至百千悉皆施與故，即得大福。」",
    "時，魔瞿婆羅門即說偈言：「在家所為作，布施復大會，因此惠施故，欲求大功德，今問於牟尼，我之所應知，同梵天所見，為我分別說，云何為解脫，勝妙之善趣？云何修方便，得生於梵世？云何隨樂施，生明勝梵天？」",
    "爾時，世尊說偈答言：「施者設大會，隨彼愛樂施，歡喜淨信心，攀緣善功德，以其所建立，求離諸過惡，遠離於貪欲，其心善解脫，修習於慈心，其功德無量，況復加至誠，廣施設大會，若於其中間，所得諸善心，正向善解脫，或餘純善趣，如是勝因緣，得生於梵世，如是之惠施，其心平等故，得生於梵世，其壽命延長。」"
  ],
  "結": "時，魔瞿婆羅門聞佛所說，歡喜隨喜，從座起而去。",
  "fu": {
    "摘": "施者設大會，隨彼愛樂施，歡喜淨信心，攀緣善功德，以其所建立，求離諸過惡。遠離於貪欲，其心善解脫。修習於慈心，其功德無量。況復加至誠，廣施設大會，若於其中間，所得諸善心，正向善解脫，或餘純善趣，如是勝因緣，得生於梵世。如是之惠施，其心平等故，得生於梵世，其壽命延長。"
  }
}