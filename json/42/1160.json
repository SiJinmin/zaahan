{
  "ps": {
    "卷號": "42",
    "篇號": "1160",
    "篇名": "八正道斷盡貪瞋癡"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有持金蓋著舍勒導從婆羅門來詣佛所，與世尊面相問訊慰勞已退坐一面而說偈言：「無非婆羅門，所行為清淨，剎利修苦行，於靜亦復乖。三典婆羅門，是則為清淨，如是清淨者，不在餘眾生。」",
    "爾時世尊說偈答言：「不知清淨道，及諸無上淨，於餘求靜者，至竟無淨時。」",
    "婆羅門白佛：「瞿曇說清淨道及無上清淨耶？何等為清淨道？何等為無上清淨？」",
    "佛告婆羅門：「正見者為清淨道，正見修習多修習，斷貪欲、斷瞋恚、斷愚癡，若婆羅門貪欲永斷、瞋恚、愚癡永斷、一切煩惱永斷，是名無上清淨；正志、正語、正業、正命、正方便、正念、正定是名清淨道，正定修習多修習已斷貪欲、斷瞋恚、斷愚癡，若婆羅門貪欲永斷、瞋恚、愚癡永斷、一切煩惱永斷，是名無上清淨。」",
    "婆羅門白佛言：「瞿曇說清淨道、無上清淨耶？瞿曇！世務多事，今且辭還。」",
    "佛告婆羅門：「宜知是時。」"
  ],
  "結": "持華蓋著舍勒導從婆羅門聞佛所說，歡喜隨喜，從座起去。",
  "fu": {
    "摘": "正見者為清淨道，正見修習多修習，斷貪欲、斷瞋恚、斷愚癡，若貪欲永斷、瞋恚、愚癡永斷、一切煩惱永斷，是名無上清淨；正志、正語、正業、正命、正方便、正念、正定亦如是。"
  }
}