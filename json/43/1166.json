{
  "ps": {
    "卷號": "43",
    "篇號": "1166",
    "篇名": "有六根故有六受"
  },
  "起": "如是我聞：一時，佛住拘睒彌國瞿師羅園，爾時，世尊告諸比丘：",
  "法": [
    "有手故知有取捨，有足故知有往來，有關節故知有屈伸，有腹故知有飢渴，如是，比丘！有眼故眼觸因緣生受，內覺若苦、若樂、不苦不樂；耳鼻舌身意亦復如是。",
    "諸比丘！若無手則不知取捨，若無足則不知往來，若無關節則不知有屈伸，若無腹則不知有飢渴，如是，諸比丘！若無眼則無眼觸因緣生受，內覺若苦、若樂、不苦不樂；耳鼻舌身意亦復如是。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若無手則不知取捨，若無足則不知往來，若無關節則不知有屈伸，若無腹則不知有飢渴，如是，若無眼則無眼觸因緣生受，內覺若苦、若樂、不苦不樂；耳鼻舌身意亦復如是。"
  }
}