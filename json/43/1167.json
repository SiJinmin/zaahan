{
  "ps": {
    "卷號": "43",
    "篇號": "1167",
    "篇名": "執持六根律儀住"
  },
  "起": "如是我聞：一時，佛住拘睒彌國瞿師羅園。",
  "法": [
    "爾時世尊告諸比丘：『過去世時，有河中草有龜於中住止，時，有野干飢行覓食，遙見龜蟲，疾來捉取，龜蟲見來，即便藏六，野干守伺，兾出頭足，欲取食之，久守，龜蟲永不出頭，亦不出足，野干飢乏，瞋恚而去。諸比丘！汝等今日亦復如是，知魔波旬常伺汝便，兾汝眼著於色、耳聞聲、鼻嗅香、舌甞味、身覺觸、意念法，欲令出生染著六境，是故，比丘！汝等今日常當執持眼律儀住，執持眼根律儀住，惡魔波旬不得其便，隨出隨緣；耳鼻舌身意亦復如是，於其六根若出若緣，不得其便，猶如龜蟲，野干不得其便。』",
    "爾時世尊即說偈言：『龜蟲畏野干，藏六於殼內，比丘善攝心，密藏諸覺想，不依不怖彼，覆心勿言說。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "知魔波旬常伺汝便，兾汝眼著於色、耳聞聲、鼻嗅香、舌甞味、身覺觸、意念法，欲令出生染著六境，是故，汝等今日常當執持眼律儀住，執持眼根律儀住，惡魔波旬不得其便，隨出隨緣；耳鼻舌身意亦復如是，於其六根若出若緣，不得其便。"
  }
}