{
  "ps": {
    "卷號": "44",
    "篇號": "1181",
    "篇名": "三明解脫大福田"
  },
  "起": "如是我聞：一時，佛在拘薩羅人間遊行至浮梨聚落，住天作婆羅門菴羅園中。",
  "法": [
    "尊者優波摩為侍者，爾時，世尊患背痛，告尊者優波摩：「汝舉衣鉢已往至天作婆羅門舍。」時，天作婆羅門處於中堂令梳頭者理剃鬚髮，見尊者優波摩於外門住，見已即說偈言：「何等剃鬚髮，身著僧迦梨，住於彼門外？為欲何所求？」",
    "尊者優波摩說偈答言：「羅漢世善逝，所患背風疾，頗有安樂水，療牟尼疾不？」",
    "時，天作婆羅門以滿鉢酥、一瓶油、一瓶石蜜使人擔持，并持暖水，隨尊者優波摩詣世尊所，以塗其體，暖水洗之，酥蜜作飲，世尊背疾即得安隱。",
    "時，天作婆羅門晨朝早起往詣佛所，稽首禮足，退坐一面，而說偈言：「何言婆羅門？施何得大果？何等為時施？云何淨福田？」",
    "爾時世尊說偈答言：「若得宿命智，見天定趣生，得盡諸有漏，牟尼起三明，善知心解脫，解脫一切貪，說名婆羅門，施彼得大果，施彼為時施，隨所欲福田。」"
  ],
  "結": "時，天作婆羅門聞佛所說，歡喜隨喜，作禮而去。",
  "fu": {
    "摘": "若得宿命智，見天定趣生，得盡諸有漏，牟尼起三明，善知心解脫，解脫一切貪，說名婆羅門，施彼得大果，施彼為時施，隨所欲福田。"
  }
}