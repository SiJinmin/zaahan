{
  "ps": {
    "卷號": "44",
    "篇號": "1182",
    "篇名": "心寂定成就止觀"
  },
  "起": "如是我聞：一時，佛在拘薩羅人間遊行，於一夜時住止娑羅林中。",
  "法": [
    "時，有一婆羅門去娑羅林不遠營作田業，晨朝起作至娑羅林中，遙見世尊坐一樹下，儀容端正，諸根清淨，其心寂定，具足成就第一止觀，其身金色，光明徹照，見已往詣其所白言：「瞿曇！我近在此經營事業故樂此林，瞿曇於此有何事業樂此林中？」復說偈言：「比丘於此林，為何事業故，獨一守空閑，樂於此林中？」",
    "爾時世尊說偈答曰：「無事於此林，林根久已斷，於林離林脫，禪思不樂斷。」"
  ],
  "結": "時，彼婆羅門聞佛所說，歡喜隨喜，作禮而去。",
  "fu": {
    "摘": "世尊坐一樹下，儀容端正，諸根清淨，其心寂定，具足成就第一止觀，其身金色，光明徹照。"
  }
}