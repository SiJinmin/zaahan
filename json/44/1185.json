{
  "ps": {
    "卷號": "44",
    "篇號": "1185",
    "篇名": "內心清淨不需洗外"
  },
  "起": "如是我聞：一時，佛在拘薩羅人間遊行，住孫陀利河側叢林中。",
  "法": [
    "時，有孫陀利河側住止婆羅門來詣佛所，面相問訊慰勞已退坐一面問佛言：「瞿曇！至孫陀利河中洗浴不？」",
    "佛告婆羅門：「何用於孫陀利河中洗浴為？」",
    "婆羅門白佛：「瞿曇！孫陀利河是濟度之數，是吉祥之數，是清淨之數，若有於中洗浴者，悉能除人一切諸惡。」",
    "爾時世尊即說偈言：「",
    "非孫陀利河，亦非婆休多，非伽耶薩羅，如是諸河等，作諸惡不善，能令其清淨。",
    "恒河婆休多，孫陀利河等，愚者常居中，不能除眾惡。",
    "其清淨之人，何用洗浴為！其清淨之人，何用布薩為！",
    "淨業以自淨，是生於受持，不殺亦不盜，不婬不妄語，信施除慳垢，於斯而洗浴。",
    "於一切眾生，常起慈悲心，井水以洗浴，用伽耶等為！內心自清淨，不待洗於外。",
    "下賤田舍兒，身體多污垢，以水洗塵穢，不能淨其內。」"
  ],
  "結": "爾時，孫陀利河側婆羅門聞佛所說，歡喜隨喜，從座起而去。",
  "fu": {
    "摘": "淨業以自淨，是生於受持，不殺亦不盜，不婬不妄語，信施除慳垢，於斯而洗浴。於一切眾生，常起慈悲心，內心自清淨，不待洗於外。下賤田舍兒，身體多污垢，以水洗塵穢，不能淨其內。"
  }
}