{
  "ps": {
    "卷號": "44",
    "篇號": "1186",
    "篇名": "持戒正覺勤精進"
  },
  "起": "如是我聞：一時，佛住迦毘羅衛國尼拘律園中。",
  "法": [
    "時，有縈髻羅豆婆遮婆羅門本俗人時為佛善知識，來詣佛所，面相問訊慰勞已退坐一面而說偈言：「外身縈髻者，是但名縈髻，內心縈髻者，是結縛眾生，今請問瞿曇，云何解縈髻？」",
    "爾時世尊說偈答言：「受持於淨戒，內心修正覺，專精勤方便，是則解縈髻。」"
  ],
  "結": "時，縈髻婆羅門聞佛所說，歡喜隨喜，從座起而去。",
  "fu": {
    "摘": "受持於淨戒，內心修正覺，專精勤方便。"
  }
}