{
  "ps": {
    "卷號": "44",
    "篇號": "1187",
    "篇名": "名色與識令永滅"
  },
  "起": "如是我聞：一時，佛住迦毘羅衛國尼拘律園中。",
  "法": [
    "時，有縈髻波羅豆婆遮婆羅門來詣佛所而前問訊，相慰勞已退坐一面而說偈言：「身外縈髻者，是但名縈髻，內心縈髻者，是結縛眾生，我今問瞿曇，如此縈髻者，云何作方便？於何斷縈髻？」",
    "爾時世尊說偈答言：「眼耳及與鼻，舌身意入處，於彼名及色，滅盡令無餘，諸識永滅者，於彼斷縈髻。」"
  ],
  "結": "佛說此經已，縈髻婆羅豆婆遮婆羅門聞佛所說，歡喜隨喜，從座起去。",
  "fu": {
    "摘": "眼耳及與鼻，舌身意入處，於彼名及色，滅盡令無餘，諸識永滅者，於彼斷縈髻。"
  }
}