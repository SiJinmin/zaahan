{
  "ps": {
    "卷號": "44",
    "篇號": "1191",
    "篇名": "獨一修梵行"
  },
  "起": "如是我聞：一時，佛在拘薩羅人間遊行，住止空閑無聚落處，與比丘眾夜宿其中。",
  "法": "爾時世尊為諸比丘說隨順阿練若法，時，娑婆世界主梵天王作是念：「今者世尊在拘薩羅人間遊行，住一空閑無聚落處，與諸大眾止宿空野，爾時世尊為諸大眾說隨順空法，我今當往，隨順讚嘆！」譬如力士屈伸臂頃於梵天沒，住於佛前，稽首佛足，退坐一面，而說偈言：「習近邊林座，斷除諸煩惱，若不樂空閑，入眾自攝護，自調伏其心，家家行乞食，攝持於諸根，專精繫心念，然後習空閑，阿練若床座，遠離諸恐怖，無畏安隱住。若彼諸兇險，惡蛇眾毒害，黑雲大闇冥，震雷曜電光，離諸煩惱故，晝夜安隱住。如我所聞法，乃至不究竟，獨一修梵行，不畏千死魔，若修於覺道，不畏於萬數，一切須陀洹，或得斯陀含，及阿那含者，其數亦無量，不能定其數，恐怖於妄說。」",
  "結": "時，娑婆世界主梵天王聞佛所說，歡喜隨喜已，為佛作禮，即沒不現。",
  "fu": {
    "摘": "習近邊林座，斷除諸煩惱，入眾自攝護，自調伏其心，家家行乞食，攝持於諸根，專精繫心念。遠離諸恐怖，無畏安隱住，離諸煩惱故，晝夜安隱住。獨一修梵行，不畏千死魔，若修於覺道，不畏於萬數，一切須陀洹，或得斯陀含，及阿那含者，其數亦無量。"
  }
}