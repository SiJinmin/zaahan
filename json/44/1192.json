{
  "ps": {
    "卷號": "44",
    "篇號": "1192",
    "篇名": "清淨不求欲"
  },
  "起": "如是我聞：一時，佛住迦毘羅衛迦毘羅衛林中，與五百比丘俱，皆是羅漢，諸漏已盡，所作已作，離諸重擔，逮得己利，盡諸有結，正智心善解脫。",
  "法": [
    "爾時，世尊為諸大眾說涅槃相應法，時，有十方世界大眾、威力諸天皆悉來會，供養世尊及比丘僧，復有諸梵天王住於梵世作是念：「今日佛住迦毘羅衛國，如上廣說乃至供養世尊及諸大眾，我今當往各各讚歎！」作是念已，譬如力士屈伸臂頃從梵天沒，住於佛前。",
    "第一梵天即說偈言：「於此大林中，大眾普雲集，十方諸天眾，皆悉來恭敬，故我遠來禮，最勝難伏僧。」",
    "第二梵天復說偈言：「是諸比丘僧，真實心精進，於此大林中，攝諸根求度。」",
    "第三梵天次說偈言：「善方便消融，恩愛深利刺，堅固不傾動，如因陀羅幢，度深塹水流，清淨不求欲，善度之導師，諸調伏大龍。」",
    "第四梵天次說偈言：「歸依於佛者，終不墮惡趣，能斷人中身，得天身受樂。」"
  ],
  "結": "各說偈已，四梵天身即沒不現。",
  "fu": {
    "摘": "善方便消融，恩愛深利刺，堅固不傾動，如因陀羅幢，度深塹水流，清淨不求欲，善度之導師，諸調伏大龍。"
  }
}