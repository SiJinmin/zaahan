{
  "ps": {
    "卷號": "45",
    "篇號": "1200",
    "篇名": "不惱不憂離愛苦"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有吉離舍瞿曇彌比丘尼住舍衛國王園精舍比丘尼眾中，晨朝著衣持鉢至舍衛城乞食，食已還精舍，舉衣鉢洗足畢持尼師壇著肩上入安陀林，於一樹下結跏趺坐，入晝正受。時，魔波旬作是念：「今沙門瞿曇住舍衛國祇樹給孤獨園，時，吉離舍瞿曇彌比丘尼住舍衛國王園精舍比丘尼眾中，晨朝著衣持鉢入舍衛城乞食，食已還精舍，舉衣鉢洗足畢持尼師壇著肩上入安陀林，於一樹下結跏趺坐，入晝正受，我今當往為作留難。」即化作年少，容貌端正，往至吉離舍瞿曇彌比丘尼所而說偈言：「汝何喪其子，涕泣憂愁貌？獨坐於樹下，何求於男子？」",
    "時，吉離舍瞿曇彌比丘尼作是念：「為誰恐怖我？為人為非人？為姦狡者？」如是思惟，生決定智：「惡魔波旬來嬈我耳。」即說偈言：「無邊際諸子，一切皆亡失，此則男子邊，已度男子表。不惱不憂愁，佛教作已作，一切離愛苦，捨一切闇冥，已滅盡作證，安隱盡諸漏。已知汝弊魔，於此自滅去。」"
  ],
  "結": "時，魔波旬作是念：「吉離舍瞿曇彌比丘尼已知我心。」愁憂苦惱，即沒不現。",
  "fu": {
    "摘": "無邊際諸子，一切皆亡失，此則男子邊，已度男子表。不惱不憂愁，佛教作已作，一切離愛苦，捨一切闇冥，已滅盡作證，安隱盡諸漏。"
  }
}