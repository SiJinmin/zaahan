{
  "ps": {
    "卷號": "45",
    "篇號": "1203",
    "篇名": "因緣和合生"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，毘羅比丘尼住舍衛國王園比丘尼眾中，晨朝著衣持鉢入舍衛城乞食，食已還精舍，舉衣鉢洗足畢持尼師壇著肩上入安陀林，坐一樹下，入晝正受。時，魔波旬作是念：「今沙門瞿曇住舍衛國祇樹給孤獨園，毘羅比丘尼住舍衛國王園比丘尼眾中，晨朝著衣持鉢入舍衛城乞食，食已還精舍，舉衣鉢洗足畢持尼師壇著肩上入安陀林，坐一樹下，入晝正受，我當往彼為作留難。」即化作年少，容貌端正，至毘羅比丘尼所而說偈言：「云何作此形？誰為其作者？此形何處起？形去至何所？」",
    "毘羅比丘尼作是念：「是何人來恐怖我？為人為非人為姦狡人？」如是思惟即得知覺：「惡魔波旬欲作嬈亂。」即說偈言：「此形不自造，亦非他所作，因緣會而生，緣散即磨滅。如世諸種子，因大地而生，因地水火風，陰界入亦然，因緣和合生，緣離則磨滅。捨一切愛苦，離一切闇冥，已證於寂滅，安住諸漏盡。惡魔以知汝，即自磨滅去。」"
  ],
  "結": "時，魔波旬作是念：「毘羅比丘尼已知我心。」生大憂慼，即沒不現。",
  "fu": {
    "摘": "此形不自造，亦非他所作，因緣會而生，緣散即磨滅。如世諸種子，因大地而生，因地水火風，陰界入亦然，因緣和合生，緣離則磨滅。捨一切愛苦，離一切闇冥，已證於寂滅，安住諸漏盡。"
  }
}