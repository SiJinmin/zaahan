{
  "ps": {
    "卷號": "45",
    "篇號": "1209",
    "篇名": "護持佛法財"
  },
  "起": "如是我聞：一時，佛住瞻婆國揭伽池側。",
  "法": [
    "爾時，尊者阿若憍陳如久住空閑阿練若處，來詣佛所，稽首佛足，以面掩佛足上而說是言：「久不見世尊！久不見善逝！」爾時，尊者婆耆舍在於會中作是念：「我今當於尊者阿若憍陳如面前以上座譬而讚歎之。」作此念已即從坐起，整衣服為佛作禮，合掌白佛：「世尊！欲有所說，善逝！欲有所說。」",
    "佛告婆耆舍：「欲說時便說。」時，尊者婆耆舍即說偈言：「上座之上座，尊者憍陳如，已度已超越，得安樂正受，於阿練若處，常樂於遠離。聲聞之所應，大師正法教，一切悉皆陳，正受不放逸。大德力三明，他心智明了，上座憍陳如，護持佛法財，增上恭敬心，頭面禮佛足。」"
  ],
  "結": "尊者婆耆舍說是語時，諸比丘聞其所說皆大歡喜。",
  "fu": {
    "摘": "上座之上座，尊者憍陳如，已度已超越，得安樂正受，於阿練若處，常樂於遠離。聲聞之所應，大師正法教，一切悉皆陳，正受不放逸。大德力三明，他心智明了，上座憍陳如，護持佛法財，增上恭敬心，頭面禮佛足。"
  }
}