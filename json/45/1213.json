{
  "ps": {
    "卷號": "45",
    "篇號": "1213",
    "篇名": "其心極專至"
  },
  "起": "如是我聞：一時，佛住王舍城迦蘭陀竹園。",
  "法": "爾時，尊者尼拘律相住於曠野禽獸住處，尊者婆耆舍出家未久，有如是威儀：依聚落城邑住，晨朝著衣持鉢於彼聚落城邑乞食，善護其身，守諸根門，攝心繫念，食已還住處，舉衣鉢洗足畢入室坐禪，速從禪覺，不著乞食，而彼無有隨時教授，無有教誡者，心不安樂，周圓隱覆，如是深住。時，尊者婆耆舍作是念：「我不得利，難得非易得，我不隨時得教授教誡，不得欣樂，周圓隱覆心住，我今當讚歎自厭之偈。」即說偈言：「當捨樂不樂，及一切貪覺，於隣無所作，離染名比丘，於六覺心想，馳騁於世間，惡不善隱覆，不能去皮膚，穢污樂於心，是不名比丘，有餘縛所縛，見聞覺識俱，於欲覺悟者，彼處不復染，如是不染者，是則為牟尼。大地及虛空，世間諸色像，斯皆磨滅法，寂然自決定。法器久修習，而得三摩提，不觸不諂偽，其心極專至，彼聖久涅槃，繫念待時滅。」",
  "結": "時，尊者婆耆舍說自厭離偈，心自開覺，於不樂等開覺已，欣樂心住。",
  "fu": {
    "摘": "當捨樂不樂，及一切貪覺，於隣無所作，離染名比丘。於六覺心想，馳騁於世間，惡不善隱覆，不能去皮膚。穢污樂於心，是不名比丘，有餘縛所縛，見聞覺識俱，於欲覺悟者，彼處不復染，如是不染者，是則為牟尼。大地及虛空，世間諸色像，斯皆磨滅法，寂然自決定。法器久修習，而得三摩提，不觸不諂偽，其心極專至。彼聖久涅槃，繫念待時滅。"
  }
}