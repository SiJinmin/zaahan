{
  "ps": {
    "卷號": "45",
    "篇號": "1214",
    "篇名": "繫念正觀身"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者阿難陀晨朝著衣持鉢入舍衛城乞食，以尊者婆耆舍為伴，時，尊者婆耆舍見女人有上妙色，見已貪欲心起，時，尊者婆耆舍作是念：「我今得不利，得苦非得樂，我今見年少女人有妙絕之色，貪欲心生，今為生厭離故而說偈言：『貪欲所覆故，熾然燒我心，今尊者阿難，為我滅貪火，慈心哀愍故，方便為我說。』」",
    "尊者阿難說偈答言：「以彼顛倒想，熾然燒其心，遠離於淨想，長養貪欲者，當修不淨觀，常一心正受，速滅貪欲火，莫令燒其心，諦觀察諸行，苦空非有我，繫念正觀身，多修習厭離，修習於無相，滅除憍慢使，得慢無間等，究竟於苦邊。」"
  ],
  "結": "尊者阿難說是語時，尊者婆耆舍聞其所說，歡喜奉行。",
  "fu": {
    "摘": "以彼顛倒想，熾然燒其心，遠離於淨想，長養貪欲者，當修不淨觀，常一心正受，速滅貪欲火，莫令燒其心，諦觀察諸行，苦空非有我，繫念正觀身，多修習厭離，修習於無相，滅除憍慢使，得慢無間等，究竟於苦邊。"
  }
}