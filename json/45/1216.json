{
  "ps": {
    "卷號": "45",
    "篇號": "1216",
    "篇名": "正念於六通"
  },
  "起": "如是我聞：一時，佛住舍衛國祇樹給孤獨園。",
  "法": "時，尊者婆耆舍自以智慧堪能善說，於法聰明梵行所生憍慢心，即自心念：「我不利，不得利，得苦不得樂，我自以智慧輕慢於彼聰明梵行者，我今當說能生厭離偈。」即說偈言：「瞿曇莫生慢，斷慢令無餘，莫起慢覺想，莫退生變悔，莫隱覆於他，埿犁殺慢墮。正受能除憂，見道住正道，其心得喜樂，見道自攝持，是故無礙辯，清淨離諸蓋。斷一切諸慢，起一切明處，正念於三明，神足他心智。」",
  "結": "時，尊者婆耆舍說此生厭離偈已，心得清淨。",
  "fu": {
    "摘": "瞿曇莫生慢，斷慢令無餘，莫起慢覺想，莫退生變悔，莫隱覆於他，埿犁殺慢墮。正受能除憂，見道住正道，其心得喜樂，見道自攝持，是故無礙辯，清淨離諸蓋。斷一切諸慢，起一切明處，正念於三明，神足他心智。"
  }
}