{
  "ps": {
    "卷號": "45",
    "篇號": "1217",
    "篇名": "勤繫念得三明"
  },
  "起": "如是我聞：一時，佛住舍衛國祇樹給孤獨園。",
  "法": "時，尊者婆耆舍住舍衛國東園鹿子母講堂，獨一思惟，不放逸住，專修自業，逮得三明，身作證，時，尊者婆耆舍作是念：「我獨一靜處思惟，不放逸住，專修自業，起於三明，身作證，今當說偈讚歎三明。」即說偈言：「本欲心狂惑，聚落及家家，遊行遇見佛，授我殊勝法，瞿曇哀愍故，為我說正法，聞法得淨信，捨非家出家。聞彼說法已，正住於法教，勤方便繫念，堅固常堪能，逮得於三明，於佛教已作。世尊善顯示，日種苗胤說，為生盲眾生，開其出要門，苦苦及苦因，苦滅盡作證，八聖離苦道，安樂趣涅槃，善義善句味，梵行無過上，世尊善顯示，涅槃濟眾生。」",
  "結": "佛說此經已，諸比丘聞佛所說，歡喜奉行。",
  "fu": {
    "摘": "本欲心狂惑，聚落及家家，遊行遇見佛，授我殊勝法，瞿曇哀愍故，為我說正法，聞法得淨信，捨非家出家。聞彼說法已，正住於法教，勤方便繫念，堅固常堪能，逮得於三明，於佛教已作。世尊善顯示，日種苗胤說，為生盲眾生，開其出要門，苦苦及苦因，苦滅盡作證，八聖離苦道，安樂趣涅槃，善義善句味，梵行無過上，世尊善顯示，涅槃濟眾生。"
  }
}