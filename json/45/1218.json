{
  "ps": {
    "卷號": "45",
    "篇號": "1218",
    "篇名": "賢聖善說諦義法"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時世尊告諸比丘：「我今當說四法句，諦聽！善思！當為汝說。何等為四？賢聖善說法，是則為最上；愛說非不愛，是則為第二；諦說非虛妄，是則第三說；法說不異言，是則為第四，諸比丘！是名說四法句。」",
    "爾時，尊者婆耆舍於眾會中作是念：「世尊於四眾中說四法句，我當以四種讚歎稱譽隨喜。」即從座起，整衣服為佛作禮，合掌白佛言：「世尊！欲有所說，善逝！欲有所說。」",
    "佛告婆耆舍：「隨所樂說。」時，尊者婆耆舍即說偈言：「若善說法者，於己不惱迫，亦不恐怖他，是則為善說。所說愛說者，說令彼歡喜，不令彼為惡，是則為愛說。諦說知甘露，諦說知無上，諦義說法說，正士建立處。如佛所說法，安隱涅槃道，滅除一切苦，是名善說法。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "賢聖善說法，是則為最上；愛說非不愛，是則為第二；諦說非虛妄，是則第三說；法說不異言，是則為第四。"
  }
}