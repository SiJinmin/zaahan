{
  "ps": {
    "卷號": "46",
    "篇號": "1228",
    "篇名": "自愛念者善自護"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，波斯匿王獨一靜處禪思思惟，作是念：「云何為自念？云何為不自念？」復作是念：「若有行身惡行、行口惡行、行意惡行者，當知斯等為不自念；若復行身善行、行口善行、行意善行者，當知斯等則為自念。」從禪覺已往詣佛所，稽首佛足，退住一面白佛言：「世尊！我於靜處獨一思惟作是念：『云何為自念？云何為不自念？』復作是念：『若有行身惡行、行口惡行、行意惡行者，當知斯等為不自念；若復行身善行、行口善行、行意善行者，當知斯等則為自念。』」",
    "佛告大王：「如是！大王！如是！大王！若有行身惡行、行口惡行、行意惡行者，當知斯等為不自念，彼雖自謂『為自愛念』，而實非自念，所以者何？無有惡知識所作、惡不念者所、不念不愛者所、不愛所作如其自為自己所作者，是故斯等為不自念；若復，大王！行身善行、行口善行、行意善行者，當知斯等則為自念，斯等自謂『不自愛惜己身』，然其斯等實為自念，所以者何？無有善友於善友所作、念者念作、愛者愛作如自為己所作者，是故斯等則為自念。」",
    "爾時世尊復說偈言：「謂為自念者，不應造惡行，終不因惡行，令己得安樂；謂為自念者，終不造惡行，造諸善業者，令己得安樂；若自愛念者，善護而自護，如善護國王，外防邊境城；若自愛念者，極善自寶藏，如善守之王，內防邊境城，如是自寶藏，剎那無間缺，剎那缺致憂，惡道長受苦。」"
  ],
  "結": "佛說此經已，波斯匿王聞佛所說，歡喜隨喜，作禮而去。",
  "fu": {
    "摘": "謂為自念者，不應造惡行，終不因惡行，令己得安樂。謂為自念者，終不造惡行，造諸善業者，令己得安樂。若自愛念者，善護而自護，如善護國王，外防邊境城。若自愛念者，極善自寶藏，如善守之王，內防邊境城，如是自寶藏，剎那無間缺，剎那缺致憂，惡道長受苦。"
  }
}