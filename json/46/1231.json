{
  "ps": {
    "卷號": "46",
    "篇號": "1231",
    "篇名": "貪欲迷醉受苦報"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，波斯匿王於正殿上自觀察王事，見勝剎利大姓、見勝婆羅門大姓、見勝長者大姓因貪欲故欺詐妄語，即作是念：「止此斷事！息此斷事！我更不復親臨斷事！我有賢子，當令斷事，云何自見此勝剎利大姓、婆羅門大姓、長者大姓為貪欲故欺詐妄語？」時，波斯匿王作是念已往詣佛所，稽首佛足，退坐一面，白佛言：「世尊！我於殿上自斷王事，見諸勝剎利大姓、婆羅門大姓，長者大姓為貪利故欺詐妄語，世尊！我見是事已作是念：『我從今日止此斷事，息此斷事，我有賢子，當令其斷，不親自見此勝剎利大姓、婆羅門大姓、長者大姓緣貪利故欺詐妄語。』」",
    "佛告波斯匿王：「如是！大王！如是！大王！彼勝剎利大姓、婆羅門大姓、長者大姓因貪利故欺詐妄語，彼愚癡人長夜當得不饒益苦。大王當知，譬如漁師、漁師弟子於河溪谷截流張網殘殺眾生，令遭大苦，如是，大王！彼勝剎利大姓、婆羅門大姓、長者大姓因貪利故欺詐妄語，長夜當得不饒益苦。」爾時世尊復說偈言：「於財起貪欲，貪欲所迷醉，狂亂不自覺，猶如漁捕者，緣斯惡業故，當受劇苦報。」"
  ],
  "結": "佛說此經已，波斯匿王聞佛所說，歡喜隨喜，作禮而去。",
  "fu": {
    "摘": "譬如漁師、漁師弟子於河溪谷截流張網殘殺眾生，令遭大苦，如是，因貪利故欺詐妄語，長夜當得不饒益苦。"
  }
}