{
  "ps": {
    "卷號": "46",
    "篇號": "1234",
    "篇名": "直心敬禮佛法僧"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，波斯匿王普設大會，為大會故以千特牛行列繫住，集眾供具，遠集一切諸異外道悉來聚集波斯匿王大會之處。時，有眾多比丘亦晨朝著衣持鉢入舍衛城乞食，聞波斯匿王普設大會，如上廣說乃至種種外道皆悉來集，聞已乞食畢還精舍，舉衣鉢洗足已往詣佛所，稽首佛足，退坐一面白佛言：「世尊！我等今日眾多比丘晨朝著衣持鉢入舍衛城乞食，聞波斯匿王普設大會，如上廣說乃至種種異道集於會所。」",
    "爾時世尊即說偈言：「月月設大會，乃至百千數，不如正信佛，十六分之一；如是信法僧，慈念於眾生，彼大會之福，十六不及一；若人於世間，億年設福業，於直心敬禮，四分不及一。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "月月設大會，乃至百千數，不如正信佛，十六分之一；如是信法僧，慈念於眾生，彼大會之福，十六不及一；若人於世間，億年設福業，於直心敬禮，四分不及一。"
  }
}