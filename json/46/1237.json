{
  "ps": {
    "卷號": "46",
    "篇號": "1237",
    "篇名": "助怨力增倍收利"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，波斯匿王與摩竭提王阿闍世韋提希子共相違背，摩竭提王阿闍世韋提希子起四種軍來至拘薩羅國，波斯匿王倍興四軍出共鬪戰，波斯匿王四種軍勝，阿闍世王四種軍退，摧伏星散，波斯匿王悉皆虜掠阿闍世王象馬車乘、錢財寶物，生禽阿闍世王身，載以同車俱詣佛所，稽首佛足，退坐一面，波斯匿王白佛言：「世尊！此是阿闍世王韋提希子，長夜於我無怨恨人而生怨結，於好人所而作不好，然其是我善友之子，當放令還國。」",
    "佛告波斯匿王：「善哉！大王！放其令去，令汝長夜安樂饒益。」爾時世尊即說偈言：「乃至力自在，能廣虜掠彼，助怨在力增，倍收己他利。」"
  ],
  "結": "佛說此經已，波斯匿王及阿闍世王韋提希子聞佛所說，歡喜隨喜，作禮而去。",
  "fu": {
    "摘": "乃至力自在，能廣虜掠彼，助怨在力增，倍收己他利。"
  }
}