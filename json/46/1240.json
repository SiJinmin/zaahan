{
  "ps": {
    "卷號": "46",
    "篇號": "1240",
    "篇名": "終歸有朽壞"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，波斯匿王獨靜思惟作是念：「此有三法一切世間所不愛念，何等為三？謂老病死，如是三法一切世間所不愛念，若無此三法世間所不愛者，諸佛世尊不出於世，世間亦不知有諸佛如來所覺知法為人廣說，以有此三法世間所不愛念，謂老病死，故諸佛如來出興於世，世間知有諸佛如來所覺知法廣宣說者。」波斯匿王作是念已來詣佛所，稽首佛足，退坐一面，以其所念廣白世尊。",
    "佛告波斯匿王：「如是！大王！如是！大王！此有三法世間所不愛念，謂老病死，乃至世間知有如來所覺知法為人廣說。」爾時世尊復說偈言：「王所乘寶車，終歸有朽壞，此身亦復然，遷移會歸老，唯如來正法，無有衰老相，稟斯正法者，永到安隱處。但凡鄙衰老，醜弊惡形類，衰老來踐蹈，迷魅愚夫心，若人壽百歲，常慮死隨至，老病競追逐，伺便輒加害。」"
  ],
  "結": "佛說此經已，波斯匿王聞佛所說，歡喜隨喜，作禮而去。",
  "fu": {
    "摘": "王所乘寶車，終歸有朽壞，此身亦復然，遷移會歸老，唯如來正法，無有衰老相，稟斯正法者，永到安隱處。"
  }
}