{
  "ps": {
    "卷號": "47",
    "篇號": "1242",
    "篇名": "恭敬繫心畏慎隨大德"
  },
  "起": "如是我聞：一時，佛住舍衛國祇樹給孤獨園，爾時，世尊告諸比丘：",
  "法": [
    "當恭敬住，常當繫心，常當畏慎，隨他自在諸修梵行上中下座，所以者何？",
    "若有比丘不恭敬住、不繫心、不畏慎、不隨他自在諸修梵行上中下座，而欲令威儀足者無有是處！不備威儀，欲令學法滿者無有是處！學法不滿，欲令戒身、定身、慧身、解脫身、解脫知見身具足者無有是處！解脫知見不滿足，欲令得無餘涅槃者無有是處！",
    "如是，比丘！當勤恭敬、繫心、畏慎、隨他德力諸修梵行上中下座而威儀具足者斯有是處！威儀具足已而學法具足者斯有是處！學法備足已而戒身、定身、慧身、解脫身、解脫知見身具足者斯有是處！解脫知見身具足已得無餘涅槃者斯有是處！",
    "是故，比丘！當勤恭敬、繫心、畏慎、隨他德力諸修梵行上中下座，威儀滿足乃至無餘涅槃，當如是學！"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "當勤恭敬、繫心、畏慎、隨他德力諸修梵行上中下座而威儀具足者斯有是處！威儀具足已而學法具足者斯有是處！學法備足已而戒身、定身、慧身、解脫身、解脫知見身具足者斯有是處！解脫知見身具足已得無餘涅槃者斯有是處！"
  }
}