{
  "ps": {
    "卷號": "47",
    "篇號": "1243",
    "篇名": "慚愧二法增長清淨"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": "有二淨法能護世間，何等為二？所謂慚、愧。假使世間無此二淨法者，世間亦不知有父母、兄弟、姊妹、妻子、宗親、師長尊卑之序，顛倒渾亂如畜生趣；以有二種淨法，所謂慚、愧，是故世間知有父母乃至師長尊卑之序，則不渾亂如畜生趣。爾時世尊即說偈言：『世間若無有，慚愧二法者，違越清淨道，向生老病死；世間若成就，慚愧二法者，增長清淨道，永閉生死門。』",
  "結": "佛說此經已，諸比丘聞佛所說，歡喜奉行。",
  "fu": {
    "摘": "有二淨法能護世間，何等為二？所謂慚、愧。假使世間無此二淨法者，世間亦不知有父母師長尊卑之序，顛倒渾亂如畜生趣；以有此二種淨法，是故世間知有父母師長尊卑之序，則不渾亂如畜生趣。世間若無有慚愧二法者，違越清淨道，向生老病死；世間若成就慚愧二法者，增長清淨道，永閉生死門。"
  }
}