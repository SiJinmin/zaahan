{
  "ps": {
    "卷號": "47",
    "篇號": "1252",
    "篇名": "常攝其心不放逸"
  },
  "起": "如是我聞：一時，佛住鞞舍離國獼猴池側重閣講堂，爾時世尊告諸比丘：",
  "法": [
    "諸離車子常枕木枕，手足龜坼，疑畏莫令摩竭陀王阿闍世毘提希子得其間便，是故常自儆策，不放逸住，以彼不放逸住故摩竭陀王阿闍世毘提希子不能伺求得其間便；於未來世不久，諸離車子恣樂無事，手足柔軟，繒纊為枕，四體安臥，日出不起，放逸而住，以放逸住故摩竭陀王阿闍世毘提希子得其間便。",
    "如是，比丘精勤方便，堅固堪能，不捨善法，肌膚損瘦，筋連骨立，精勤方便，不捨善法，乃至未得所應得者不捨精進，常攝其心不放逸住，以不放逸住故魔王波旬不得其便；當來之世，有諸比丘恣樂無事，手足柔軟，繒纊為枕，四體安臥，日出不起，放逸而住，以放逸住故惡魔波旬伺得其便。",
    "是故，比丘！當如是學：『精勤方便，乃至不得未得不捨方便。』"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "比丘精勤方便，堅固堪能，不捨善法，肌膚損瘦，筋連骨立，精勤方便，不捨善法，乃至未得所應得者不捨精進，常攝其心不放逸住，以不放逸住故魔王波旬不得其便；當來之世，有諸比丘恣樂無事，手足柔軟，繒纊為枕，四體安臥，日出不起，放逸而住，以放逸住故惡魔波旬伺得其便。"
  }
}