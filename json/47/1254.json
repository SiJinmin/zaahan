{
  "ps": {
    "卷號": "47",
    "篇號": "1254",
    "篇名": "慈心不為惡鬼欺"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": "譬如人家多女人少男子，當知是家易為盜賊之所劫奪，如是，善男子、善女人不能數數下至如殼牛乳頃於一切眾生修習慈心，當知是人易為諸惡鬼神所欺；譬如人家多男子少女人，不為盜賊數數劫奪，如是，善男子、善女人數數下至如殼牛乳頃於一切眾生修習慈心，不為諸惡鬼神所欺。是故，諸比丘！常當隨時數數下至如殼牛乳頃修習慈心。",
  "結": "佛說此經已，諸比丘聞佛所說，歡喜奉行。",
  "fu": {
    "摘": "善男子、善女人數數下至如殼牛乳頃於一切眾生修習慈心，不為諸惡鬼神所欺。是故，常當隨時數數下至如殼牛乳頃修習慈心。"
  }
}