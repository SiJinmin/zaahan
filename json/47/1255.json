{
  "ps": {
    "卷號": "47",
    "篇號": "1255",
    "篇名": "慈心惡鬼反自傷"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時世尊告諸比丘：「譬如有人有匕手劍，其刃廣利，有健士夫言：『我能以手以拳椎打汝劍，令其摧碎。』諸比丘！彼健士夫當能以手以拳椎打彼劍令摧碎不？」",
    "比丘白佛：「不能！世尊！彼匕手劍其刃廣利，非彼士夫能以手以拳椎打碎折，正足自困。」",
    "「如是，比丘！若沙門、婆羅門下至如殼牛乳頃於一切眾生修習慈心，若有諸惡鬼神欲往伺求其短，不能得其間便，正可反自傷耳，是故，諸比丘！當如是學：『數數下至如殼牛乳頃修習慈心。』」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "若下至如殼牛乳頃於一切眾生修習慈心，若有諸惡鬼神欲往伺求其短，不能得其間便，正可反自傷耳，是故，當如是學：『數數下至如殼牛乳頃修習慈心。』"
  }
}