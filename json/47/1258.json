{
  "ps": {
    "卷號": "47",
    "篇號": "1258",
    "篇名": "勤修方能受持正法"
  },
  "起": "如是我聞：一時，佛住波羅奈國仙人住處鹿野苑中，爾時世尊告諸比丘：",
  "法": [
    "過去世時，有一人名陀舍羅訶，彼陀舍羅訶有鼓名阿能訶，好聲、美聲、深聲，徹四十里，彼鼓既久，處處裂壞，爾時，鼓士裁割牛皮周匝纏縛，雖復纏縛，鼓猶無復高聲、美聲、深聲，彼於後時轉復朽壞，皮大剝落，唯有聚木。",
    "如是，比丘！修身、修戒、修心、修慧，以彼修身、修戒、修心、修慧故，於如來所說修多羅—甚深明照、難見難覺、不可思量、微密決定、明智所知，彼則頓受、周備受，聞其所說歡喜崇習，出離饒益；當來比丘不修身、不修戒、不修心、不修慧，聞如來所說修多羅—甚深明照、空相應、隨順緣起法，彼不頓受持，不至到受，聞彼說者不歡喜崇習，而於世間眾雜異論、文辭綺飾、世俗雜句專心頂受，聞彼說者歡喜崇習，不得出離饒益，於彼如來所說甚深明照、空相要法、隨順緣起者於此則滅，猶如彼鼓朽故壞裂，唯有聚木，是故，諸比丘！當勤方便修身、修戒、修心、修慧，於如來所說甚深明照、空相要法、隨順緣起頓受、遍受，聞彼說者歡喜崇習，出離饒益。"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "以修身、修戒、修心、修慧故，於如來所說修多羅—甚深明照、難見難覺、不可思量、微密決定、明智所知，彼則頓受、周備受，聞其所說歡喜崇習，出離饒益；當來比丘不修身、不修戒、不修心、不修慧，聞如來所說，彼不頓受持，不至到受，聞彼說者不歡喜崇習，而於世間眾雜異論、文辭綺飾、世俗雜句專心頂受，聞彼說者歡喜崇習，不得出離饒益。"
  }
}