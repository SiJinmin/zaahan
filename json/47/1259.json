{
  "ps": {
    "卷號": "47",
    "篇號": "1259",
    "篇名": "當繫念守護根門"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時世尊告諸比丘：「譬如鐵丸投著火中，與火同色，盛著劫貝綿中，云何？比丘！當速燃不？」",
    "比丘白佛：「如是，世尊！」",
    "佛告比丘：「愚癡之人依聚落住，晨朝著衣持鉢入村乞食，不善護身，不守根門，心不繫念，若見年少女人，不正思惟，取其色相，起貪欲心，欲燒其心，欲燒其身，身心燒已，捨戒退減，是愚癡人長夜當得非義饒益，是故，比丘！當如是學：『善護其身，守護根門，繫念，入村乞食。』當如是學！」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "愚癡之人依聚落住，晨朝著衣持鉢入村乞食，不善護身，不守根門，心不繫念，若見年少女人，不正思惟，取其色相，起貪欲心，欲燒其心，欲燒其身，身心燒已，捨戒退減，是愚癡人長夜當得非義饒益，是故，比丘！當如是學：『善護其身，守護根門，繫念，入村乞食。』"
  }
}