{
  "ps": {
    "卷號": "47",
    "篇號": "1261",
    "篇名": "初夜後夜勤覺悟"
  },
  "起": "如是我聞：一時，佛住舍衛國祇樹給孤獨園，爾時世尊告諸比丘：",
  "法": [
    "譬如木杵，常用不止，日夜消減，如是，比丘！若沙門、婆羅門從本以來不閉根門，食不知量，初夜、後夜不勤覺悟修習善法，當知是輩終日損減，不增善法，如彼木杵。",
    "諸比丘！譬如優鉢羅、鉢曇摩、拘牟頭、分陀利生於水中，長於水中，隨水增長，如是，沙門、婆羅門善閉根門，飲食知量，初夜、後夜精勤覺悟，當知是等善根功德日夜增長，終不退減。",
    "當如是學：『善閉根門，飲食知量，初夜後夜精勤覺悟，功德善法日夜增長。』當如是學！"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "當如是學：『善閉根門，飲食知量，初夜、後夜精勤覺悟，功德善法日夜增長。』"
  }
}