{
  "ps": {
    "卷號": "47",
    "篇號": "1262",
    "篇名": "當勤方便斷諸有"
  },
  "起": "如是我聞：一時，佛住王舍城迦蘭陀竹園。",
  "法": [
    "爾時，世尊於後夜時聞野狐鳴，爾時，世尊夜過天明於大眾前敷座而坐，告諸比丘：「汝等後夜時聞野狐鳴不？」",
    "諸比丘白佛：「如是，世尊！」",
    "佛告諸比丘：「有一愚癡人作如是念：『令我受身得如是形類，作如是聲。』此愚癡人欲求如是像類處所受生，何足不得！是故，比丘！汝等但當精勤方便求斷諸有，莫作方便增長諸有，當如是學！」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "汝等但當精勤方便，求斷諸有，莫作方便，增長諸有，當如是學。"
  }
}