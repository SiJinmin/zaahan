{
  "ps": {
    "卷號": "48",
    "篇號": "1267",
    "篇名": "無所攀緣無所住"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙於後夜時來詣佛所，稽首佛足，退坐一面，身諸光明遍照祇樹給孤獨園，時，彼天子白佛言：「世尊！比丘比丘度駛流耶？」",
    "佛言：「如是，天子！」",
    "天子復問：「無所攀緣，亦無所住，度駛流耶？」",
    "佛言：「如是，天子！」",
    "天子復問：「『無所攀緣亦無所住而度駛流』其義云何？」",
    "佛言：「天子！我如是如是抱，如是如是直進，則不為水之所漂；如是如是不抱，如是如是不直進，則為水所漂，如是，天子！名為無所攀緣亦無所住而度駛流。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "無所攀緣、亦無所住而度駛流。"
  }
}