{
  "ps": {
    "卷號": "48",
    "篇號": "1268",
    "篇名": "心解脫故知一切"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有一天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子白佛言：「比丘知一切眾生所著所集、決定解脫、廣解脫、極廣解脫耶？」",
    "佛告天子：「我悉知一切眾生所著所集、決定解脫、廣解脫、極廣解脫。」",
    "天子白佛：「比丘云何知一切眾生所著所集、決定解脫、廣解脫、極廣解脫？」",
    "佛告天子：「愛喜滅盡，我心解脫，心解脫已，故知一切眾生所著所集、決定解脫、廣解脫、極廣解脫。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "愛喜滅盡，我心解脫，心解脫已，故知一切眾生所著、所集，決定解脫、廣解脫、極廣解脫。"
  }
}