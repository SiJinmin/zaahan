{
  "ps": {
    "卷號": "48",
    "篇號": "1270",
    "篇名": "正智正繫念"
  },
  "起": "如是我聞：一時，佛住王舍城山谷精舍。",
  "法": [
    "時，有拘迦尼是光明天女，容色絕妙，於後夜時來詣佛所，稽首佛足，身諸光明遍照山谷，時，拘迦尼天女而說偈言：「其心不為惡，及身口世間，五欲悉虛空，正智正繫念，不習近眾苦，非義和合者。」",
    "佛告天女：「如是！如是！其心不為惡，及身口世間，五欲悉虛空，正智正繫念，不習近眾苦，非義和合者。」",
    "時，拘迦那娑天女聞佛所說，歡喜隨喜，稽首佛足，即沒不現。",
    "爾時，世尊夜過晨朝入於僧中，敷尼師壇於大眾前坐，告諸比丘：「昨日夜後有拘迦那天女容色絕妙來詣我所，稽首我足，退坐一面而說偈言：『其心不為惡，及身口世間，五欲悉虛空，正智正繫念，不習近眾苦，非義和合者。』 我即答言：『如是！天女！如是！天女！其心不為惡，及身口世間，五欲悉虛空，正智正繫念，不習近眾苦，非義和合者。』 說是語時，拘迦尼天女聞我所說，歡喜隨喜，稽首我足，即沒不現。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "其心不為惡，及身口世間，五欲悉虛空，正智正繫念，不習近眾苦，非義和合者。"
  }
}