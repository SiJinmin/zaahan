{
  "ps": {
    "卷號": "48",
    "篇號": "1271",
    "篇名": "其心不為惡"
  },
  "起": "如是我聞：一時，佛住王舍城山谷精舍。",
  "法": [
    "爾時，尊者阿難告諸比丘：「我今當說四句法經，諦聽！善思！當為汝說。何等為四句法經？」 爾時，尊者阿難即說偈言：「其心不為惡，及身口世間，五欲悉虛空，正智正繫念，不習近眾苦，非義和合者，諸比丘！是名四句法經。」",
    "爾時，有一異婆羅門去尊者阿難不遠，為諸年少婆羅門受誦經，時，彼婆羅門作是念：「若沙門阿難所說偈於我所說經便是非人所說。」 時，彼婆羅門即往詣佛所，與世尊面相問訊慰勞已退坐一面，白佛言：「瞿曇！沙門阿難所說偈言：『其心不為惡，及身口世間，五欲悉虛空，正智正繫念，不習近眾苦，非義和合者。』 如是等所說則是非人語，非為人語。」",
    "佛告婆羅門：「如是！如是！婆羅門！是非人語，非為人語也。時，有拘迦尼天女來詣我所，稽首我足，退坐一面而說偈言：『其心不為惡，及身口世間，五欲悉虛空，正智正繫念，不習近眾苦，非義和合者。』 我時答言：『如是！如是！如天女所言：「其心不為惡，及身口世間，五欲悉虛空，正智正繫念，不習近眾苦，非義和合者。」』 是故，婆羅門！當知此所說偈是非人所說，非是人所說也。」"
  ],
  "結": "佛說此經已，彼婆羅門聞佛所說，歡喜隨喜，禮佛足而去。",
  "fu": {
    "摘": "其心不為惡，及身口世間，五欲悉虛空，正智正繫念，不習近眾苦，非義和合者。"
  }
}