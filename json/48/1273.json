{
  "ps": {
    "卷號": "48",
    "篇號": "1273",
    "篇名": "五欲悉虛空"
  },
  "起": "如是我聞：一時，佛住王舍城山谷精舍。",
  "法": [
    "時，有拘迦那娑天女—光明之天女—放電光明炎照熾然，於後夜時來詣佛所，稽首佛足，退坐一面，其身光明普照山谷，即於佛前而說偈言：「我能廣分別，如來正法律，今且但略說，足以表其心：其心不為惡，及身口世間，五欲悉虛空，正智正繫念，不習近眾苦，非義和合者。」",
    "佛告天女：「如是！天女！如是！天女！如汝所說：『其心不為惡，及身口世間，五欲悉虛空，正智正繫念，不習近眾苦，非義和合者。』」",
    "時，拘迦那娑天女聞佛所說，歡喜稽首，即沒不現。",
    "爾時，世尊夜過晨朝入於僧前，於大眾中敷座而坐，告諸比丘：「昨後夜時，拘迦那娑天女來詣我所，恭敬作禮，退坐一面而說偈言：『我能廣分別，如來正法律，今且但略說，足以表其心：其心不為惡，及身口世間，五欲悉虛空，正智正繫念，不習近眾苦，非義和合者。』 我時答言：『如是！天女！如汝所說：「其心不為惡，及身口世間，五欲悉虛空，正智正繫念，不習近眾苦，非義和合者。』 時，彼天女聞我所說，歡喜隨喜，稽首我足，即沒不現。」"
  ],
  "結": "佛說此經已，諸比丘聞佛所說，歡喜奉行。",
  "fu": {
    "摘": "其心不為惡，及身口世間，五欲悉虛空，正智正繫念，不習近眾苦，非義和合者。"
  }
}