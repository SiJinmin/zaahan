{
  "ps": {
    "卷號": "48",
    "篇號": "1281",
    "篇名": "但遮其惡業"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子而說偈言：「決定以遮遮，意妄想而來，若人遮一切，不令其逼迫。」",
    "爾時，世尊說偈答言：「決定以遮遮，意妄想而來，不必一切遮，但遮其惡業，遮彼彼惡已，不令其逼迫。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "決定以遮遮，意妄想而來，不必一切遮，但遮其惡業，遮彼彼惡已，不令其逼迫。"
  }
}