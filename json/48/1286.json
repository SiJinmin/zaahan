{
  "ps": {
    "卷號": "48",
    "篇號": "1286",
    "篇名": "不著名色"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子說偈問佛：「若人行放逸，愚癡離惡慧，禪思不放逸，疾得盡諸漏。」",
    "爾時，世尊說偈答言：「非世間眾事，是則之為欲，心法馳覺想，是名士夫欲；世間種種事，常在於世間，智慧修禪思，愛欲永潛伏。信為士夫伴，不信則不度，信增其名稱，命終得生天。於身虛空想，名色不堅固，不著名色者，遠離於積聚。觀此真實義，如解脫哀愍，由斯智慧故，世稱歎供養。能斷眾雜相，超絕生死流，超度諸流已，是名為比丘。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "於是，天子聞佛所說，歡喜隨喜，稽首佛足，即沒不現。",
  "fu": {
    "摘": "非世間眾事，是則之為欲，心法馳覺想，是名士夫欲。世間種種事，常在於世間，智慧修禪思，愛欲永潛伏。信為士夫伴，不信則不度，信增其名稱，命終得生天。於身虛空想，名色不堅固，不著名色者，遠離於積聚。觀此真實義，如解脫哀愍，由斯智慧故，世稱歎供養。能斷眾雜相，超絕生死流，超度諸流已，是名為比丘。"
  }
}