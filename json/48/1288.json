{
  "ps": {
    "卷號": "48",
    "篇號": "1288",
    "篇名": "慳惜常得不施怖"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子而說偈言：「慳悋生於心，不能行布施，明智求福者，乃能行其惠。」",
    "爾時，世尊說偈答言：「怖畏不行施，常得不施怖，怖畏於飢渴，慳惜從怖生，此世及他世，常癡飢渴畏，死則不隨死，獨往無資粮。少財能施者，多財難亦捨，難捨而能捨，是則為難施，無知者不覺，慧者知難知，以法養妻子，少財淨心施，百千耶盛會，所獲其福利，比前如法施，十六不及一，打縛惱眾生，所得諸財物，惠施安國土，是名有罪施，方之平等施，稱量所不及，如法不行非，所得財物施，難施而行施，是應賢聖施，所往常獲福，壽終上生天。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "時，彼天子聞佛所說，歡喜隨喜，稽首佛足，即沒不現。",
  "fu": {
    "摘": "怖畏不行施，常得不施怖，怖畏於飢渴，慳惜從怖生，此世及他世，常癡飢渴畏，死則不隨死，獨往無資粮。少財能施者，多財難亦捨，難捨而能捨，是則為難施。無知者不覺，慧者知難知，以法養妻子，少財淨心施，百千耶盛會，所獲其福利，比前如法施，十六不及一。打縛惱眾生，所得諸財物，惠施安國土，是名有罪施。方之平等施，稱量所不及，如法不行非，所得財物施，難施而行施，是應賢聖施，所往常獲福，壽終上生天。"
  }
}