{
  "ps": {
    "卷號": "48",
    "篇號": "1290",
    "篇名": "高莫過憍慢"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子而說偈言：「廣無過於地，深無踰於海，高無過須彌，大士無毘紐。」",
    "爾時，世尊說偈答言：「廣無過於愛，深無踰於腹，高莫過憍慢，大士無勝佛。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "於是，天子聞佛所說，歡喜隨喜，稽首佛足，即沒不現。",
  "fu": {
    "摘": "廣無過於愛，深無踰於腹，高莫過憍慢，大士無勝佛。"
  }
}