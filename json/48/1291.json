{
  "ps": {
    "卷號": "48",
    "篇號": "1291",
    "篇名": "福不被劫奪"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子說偈問佛：「何物火不燒？何風不能吹？水災壞大地，何物不流散？惡王及盜賊，強劫人財物，何男子女人，不為其所奪？云何珍寶藏，終竟不亡失？」",
    "爾時，世尊說偈答言：「福火所不燒，福風不能吹，水災壞大地，福水不流散。惡王及盜賊，強奪人財寶，若男子女人，福不被劫奪。樂報之寶藏，終竟不亡失。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "於是，天子聞佛所說，歡喜隨喜，即沒不現。",
  "fu": {
    "摘": "福火所不燒，福風不能吹，水災壞大地，福水不流散。惡王及盜賊，強奪人財寶，若男子女人，福不被劫奪。樂報之寶藏，終竟不亡失。"
  }
}