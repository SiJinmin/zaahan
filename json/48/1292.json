{
  "ps": {
    "卷號": "48",
    "篇號": "1292",
    "篇名": "信者持資粮"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子說偈問佛：「誰當持資粮？何物賊不劫？何人劫而遮？何人劫不遮？何人常來詣，智慧者喜樂？」",
    "爾時，世尊說偈答言：「信者持資粮，福德劫不奪，賊劫奪則遮，沙門奪歡喜，沙門常來詣，智慧者欣樂。」",
    "時，彼天子復說偈言：「久見婆羅門，逮得般涅槃，一切怖已過，永超世恩愛。」"
  ],
  "結": "於是，天子聞佛所說，歡喜隨喜，稽首佛足，即沒不現。",
  "fu": {
    "摘": "信者持資粮，福德劫不奪，賊劫奪則遮，沙門奪歡喜，沙門常來詣，智慧者欣樂。"
  }
}