{
  "ps": {
    "卷號": "49",
    "篇號": "1300",
    "篇名": "母飲食長養胎身"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，釋提桓因於後夜時來詣佛所，稽首佛足，退坐一面，其身光明遍照祇樹給孤獨園，時，釋提桓因說偈問佛：「何法命不知？何法命不覺？何法鏁於命？何法為命縛？」",
    "爾時，世尊說偈答言：「色者命不知，諸行命不覺，身鏁於其命，受縛於命者。」",
    "釋提桓因復說偈言：「色者非為命，諸佛之所說，云何而得熟？於彼甚深藏，云何段肉住？云何知命身？」",
    "爾時，世尊說偈答言：「迦羅邏為初，迦羅邏生胞，胞生於肉段，肉段生堅厚，堅厚生肢節，及諸毛髮等，色等諸情根，漸次成形體，因母飲食等，長養彼胎身。」"
  ],
  "結": "爾時，釋提桓因聞佛所說歡喜隨喜，稽首佛足，即沒不現。",
  "fu": {
    "摘": "迦羅邏為初，迦羅邏生胞，胞生於肉段，肉段生堅厚，堅厚生肢節，及諸毛髮等，色等諸情根，漸次成形體，因母飲食等，長養彼胎身。"
  }
}