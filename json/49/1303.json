{
  "ps": {
    "卷號": "49",
    "篇號": "1303",
    "篇名": "禪定具足住"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有月自在天子容色絕妙於後夜時來詣佛所，稽首佛足，退坐一面，身諸光明遍照祇樹給孤獨園，時，彼月自在天子而說偈言：「彼當至究竟，如蚊依從草，若得正繫念，一心善正受。」",
    "爾時，世尊說偈答言：「彼當到彼岸，如魚決其網，禪定具足住，心常致喜樂。」"
  ],
  "結": "時，彼月自在天子聞佛所說，歡喜隨喜，稽首佛足，即沒不現。",
  "fu": {
    "摘": "彼當到彼岸，如魚決其網，禪定具足住，心常致喜樂。"
  }
}