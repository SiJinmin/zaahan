{
  "ps": {
    "卷號": "49",
    "篇號": "1309",
    "篇名": "瞋恚為毒本"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有摩伽天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，有摩伽天子說偈問佛：「殺何得安眠？殺何得善樂？為殺何等人，瞿曇所讚嘆？」",
    "爾時，世尊說偈答言：「若殺於瞋恚，而得安隱眠，殺於瞋恚者，令人得歡喜，瞋恚為毒本，殺者我所歎，殺彼瞋恚已，長夜無憂患。」"
  ],
  "結": "於時，摩伽天子聞佛所說，歡喜隨喜，稽首佛足，即沒不現。",
  "fu": {
    "摘": "若殺於瞋恚，而得安隱眠，殺於瞋恚者，令人得歡喜，瞋恚為毒本，殺者我所歎，殺彼瞋恚已，長夜無憂患。"
  }
}