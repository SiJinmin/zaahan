{
  "ps": {
    "卷號": "49",
    "篇號": "1311",
    "篇名": "憂惱熾然永已斷"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有陀摩尼天子容色絕妙於後夜時來詣佛所，稽首佛足，退坐一面，身諸光明遍照祇樹給孤獨園，時，彼陀摩尼天子而說偈言：「為婆羅門事，學斷莫疲惓，斷除諸愛欲，不求受後身。」",
    "爾時，世尊說偈答言：「婆羅門無事，所作事已作，乃至不得岸，晝夜常勤跪，已到彼岸住，於岸復何跪！此是婆羅門，專精漏盡禪，一切諸憂惱，熾然永已斷，是則到彼岸，涅槃無所求。」"
  ],
  "結": "時，陀摩尼天子聞佛所說歡喜隨喜，稽首佛足，即沒不現。",
  "fu": {
    "摘": "婆羅門無事，所作事已作，乃至不得岸，晝夜常勤跪。已到彼岸住，於岸復何跪！此是婆羅門，專精漏盡禪，一切諸憂惱，熾然永已斷，是則到彼岸，涅槃無所求。"
  }
}