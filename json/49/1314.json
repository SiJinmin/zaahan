{
  "ps": {
    "卷號": "49",
    "篇號": "1314",
    "篇名": "愛生自身長"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有迦摩天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼迦摩天子說偈問佛：「貪恚何所因？不樂身毛竪，恐怖從何起？覺想由何生？猶如鳩摩羅，依倚於乳母。」",
    "爾時，世尊說偈答言：「愛生自身長，如尼拘律樹，處處隨所著，如榛綿叢林。若知彼因者，發悟令開覺，度生死海流，不復更受有。」"
  ],
  "結": "時，迦摩天子聞佛所說歡喜隨喜，稽首佛足，即沒不現。",
  "fu": {
    "摘": "愛生自身長，如尼拘律樹，處處隨所著，如榛綿叢林。若知彼因者，發悟令開覺，度生死海流，不復更受有。"
  }
}