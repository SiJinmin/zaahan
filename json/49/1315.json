{
  "ps": {
    "卷號": "49",
    "篇號": "1315",
    "篇名": "信惠財法施"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有栴檀天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼栴檀天子說偈問佛：「聞瞿曇大智，無障礙知見，何所住何學，不遭他世惡？」",
    "爾時，世尊說偈答曰：「攝持身口意，不造三惡法，處在於居家，廣集於群賓，信惠財法施，以法立一切，住彼學彼法，則無他世畏。」"
  ],
  "結": "佛說是經已，栴檀天子聞佛所說歡喜隨喜，稽首佛足，即沒不現。",
  "fu": {
    "摘": "攝持身口意，不造三惡法，處在於居家，廣集於群賓，信惠財法施，以法立一切，住彼學彼法，則無他世畏。"
  }
}