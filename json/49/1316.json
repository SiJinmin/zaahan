{
  "ps": {
    "卷號": "49",
    "篇號": "1316",
    "篇名": "貪喜悉已盡"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有栴檀天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼天子說偈問佛：「誰度於諸流？晝夜勤不懈，不攀無住處，云何不沒溺？」",
    "爾時，世尊說偈答言：「一切戒具足，智慧善正受，內思惟正念，能度難度流，不染此欲想，超度彼色愛，貪喜悉已盡，不入於難測。」"
  ],
  "結": "時，彼栴檀天子聞佛所說歡喜隨喜，稽首佛足，即沒不現。",
  "fu": {
    "摘": "一切戒具足，智慧善正受，內思惟正念，能度難度流，不染此欲想，超度彼色愛，貪喜悉已盡，不入於難測。"
  }
}