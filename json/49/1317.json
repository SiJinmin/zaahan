{
  "ps": {
    "卷號": "49",
    "篇號": "1317",
    "篇名": "滅除一切有"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有迦葉天子容色絕妙於後夜時來詣佛所，稽首佛足，退坐一面，其身光明遍照祇樹給孤獨園，時，彼迦葉天子白佛言：「世尊！我今當說比丘及比丘功德。」",
    "佛告天子：「隨汝所說。」",
    "時，迦葉天子而說偈言：「比丘修正念，其身善解脫，晝夜常勤求，壞有諸功德，了知於世間，滅除一切有，比丘得無憂，心無所染著。世尊！是名比丘，是名比丘功德。」",
    "佛告迦葉：「善哉！善哉！如汝所說。」"
  ],
  "結": "迦葉天子聞佛所說歡喜隨喜，稽首佛足，即沒不現。",
  "fu": {
    "摘": "比丘修正念，其身善解脫，晝夜常勤求，壞有諸功德，了知於世間，滅除一切有，比丘得無憂，心無所染著。世尊！是名比丘，是名比丘功德。"
  }
}