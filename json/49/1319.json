{
  "ps": {
    "卷號": "49",
    "篇號": "1319",
    "篇名": "其心常寂止"
  },
  "起": "如是我聞：一時，佛在摩竭提國人間遊行，日暮與五百比丘於屈摩夜叉鬼住處宿。",
  "法": [
    "時，屈摩夜叉鬼來詣佛所，稽首佛足，退住一面，時，屈摩夜叉鬼白佛言：「世尊！今請世尊與諸大眾於此夜宿。」",
    "爾時，世尊默然受請，是時，屈摩夜叉鬼知世尊默然受請已，化作五百重閣房舍、臥床、坐床、踞床，俱襵褥枕，各五百具，悉皆化成，化作五百燈明，無諸烟炎，悉化現已，往詣佛所，稽首佛足，勸請世尊令入其舍，令諸比丘次受房舍及諸臥具，周遍受已還至佛所，稽首佛足，退坐一面而說偈言：「賢德有正念，賢德常正念，正念安隱眠，此世及他世；賢德有正念，賢德常正念，正念安隱眠，其心常寂止；賢德有正念，賢德常正念，正念安隱眠，捨降伏他軍；賢德有正念，賢德常正念，不殺不教殺，不伏不教伏，慈心於一切，心不懷怨結。」",
    "爾時，世尊告屈摩夜叉鬼：「如是！如是！如汝所說。」"
  ],
  "結": "時，屈摩夜叉鬼聞佛所說歡喜隨喜，稽首佛足，還自所住處。",
  "fu": {
    "摘": "賢德有正念，賢德常正念，正念安隱眠，此世及他世。賢德有正念，賢德常正念，正念安隱眠，其心常寂止。賢德有正念，賢德常正念，正念安隱眠，捨降伏他軍。賢德有正念，賢德常正念，不殺不教殺，不伏不教伏，慈心於一切，心不懷怨結。"
  }
}