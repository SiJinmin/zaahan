{
  "ps": {
    "卷號": "49",
    "篇號": "1321",
    "篇名": "持戒捨非義"
  },
  "起": "如是我聞：一時，佛住王舍城迦蘭陀竹園。",
  "法": "時，尊者阿那律陀於摩竭提國人間遊行，到畢陵伽鬼子母住處宿，時，尊者阿那律陀夜後分時端身正坐，誦憂陀那波羅延那見真諦諸上座所說偈、比丘尼所說偈、尸路偈、義品牟尼偈、修多羅，悉皆廣誦。爾時，畢陵伽鬼子夜啼，畢陵伽鬼子母為其子說偈呵止言：「畢陵伽鬼子，汝今莫得啼，當聽彼比丘，誦習法句偈，若知法句者，能自護持戒，遠離於殺生，實言不妄語，能自捨非義，解脫鬼神道。」",
  "結": "畢陵伽鬼子母說是偈時，畢陵伽鬼子啼聲即止。",
  "fu": {
    "摘": "若知法句者，能自護持戒，遠離於殺生，實言不妄語，能自捨非義，解脫鬼神道。"
  }
}