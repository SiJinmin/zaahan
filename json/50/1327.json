{
  "ps": {
    "卷號": "50",
    "篇號": "1327",
    "篇名": "善修諸根"
  },
  "起": "如是我聞：一時，佛住王舍城迦蘭陀竹園。",
  "法": "時，有叔迦羅比丘尼住王園比丘尼眾中，為王舍城諸人恭敬供養如阿羅漢。又於一時，王舍城人於一吉星日歡集大會，即於是日闕不供養，有一鬼神敬重彼比丘尼，故至王舍城里巷之中家家說偈：「王舍城人民，醉酒眠睡臥，不勤供養彼，叔迦比丘尼，善修諸根故，名曰叔迦羅，善說離垢法，涅槃清涼處，隨順聽所說，終日樂無厭，乘聽法智慧，得度生死流，猶如海商人，依附力馬王。」 時，一優婆塞以衣布施叔迦羅比丘尼，復有優婆塞以食供養。時，彼鬼神即說偈言：「智慧優婆塞，獲福利豐多，施叔迦羅衣，離諸煩惱故；智慧優婆塞，獲福利豐多，施叔迦羅食，離諸積聚故。」",
  "結": "時，彼鬼神說斯偈已即沒不現。",
  "fu": {
    "摘": "善修諸根故，名曰叔迦羅，善說離垢法，涅槃清涼處。隨順聽所說，終日樂無厭，乘聽法智慧，得度生死流，猶如海商人，依附力馬王。"
  }
}