{
  "ps": {
    "卷號": "50",
    "篇號": "1328",
    "篇名": "勇猛修諸根"
  },
  "起": "如是我聞：一時，佛住王舍城迦蘭陀竹園。",
  "法": "時，毘羅比丘尼住王舍城王園比丘尼眾中，為王舍城諸人民於吉星日集聚大會，當斯之日，毘羅比丘尼無人供養。時，有鬼神敬重毘羅比丘尼，即入王舍城處處里巷四衢道頭而說偈言：「王舍城人民，醉酒惛睡臥，毘羅比丘尼，無人供養者，毘羅比丘尼，勇猛修諸根，善說離垢塵，涅槃清涼法，皆隨順所說，終日樂無厭，乘聽法智慧，得度生死流。」 時，有一優婆塞持衣布施毘羅比丘尼，復有一優婆塞以食供養。時，彼鬼神而說偈言：「智慧優婆塞，今獲多福利，以衣施斷縛，毘羅比丘尼；智慧優婆塞，今獲多福利，食施毘羅尼，離諸和合故。」",
  "結": "時，彼鬼神說偈已即沒不現。",
  "fu": {
    "摘": "毘羅比丘尼，勇猛修諸根，善說離垢塵，涅槃清涼法，皆隨順所說，終日樂無厭，乘聽法智慧，得度生死流。"
  }
}