{
  "ps": {
    "卷號": "50",
    "篇號": "1332",
    "篇名": "云何著睡眠？"
  },
  "起": "如是我聞：一時，佛住舍衛國祇樹給孤獨園。",
  "法": "爾時，有異比丘在拘薩羅國人間止住一林中，入晝正受，身體疲極，夜則睡眠，時，彼林中止住天神作是念：「此非比丘法，於空林中入晝正受，夜著睡眠，我今當往覺悟之。」 爾時，天神往至比丘前而說偈言：「比丘汝起起，何以著睡眠？睡眠有何利？病時何不眠？利刺刺身時，云何得睡眠？汝本捨非家，出家之所欲，當如本所欲，日夜求增進，莫得墮睡眠，令心不自在。無常不恒欲，迷醉於愚夫，餘人悉被縛，汝今已解脫，正信而出家，何以著睡眠？已調伏貪欲，其心得解脫，具足勝妙智，出家何故眠？勤精進正受，常修堅固力，專求般涅槃，云何而睡眠？起明斷無明，滅盡諸有漏，調彼後邊身，云何著睡眠？」",
  "結": "時，彼天神說是偈時，彼比丘聞其所說，專精思惟，得阿羅漢。",
  "fu": {
    "摘": "比丘汝起起，何以著睡眠？睡眠有何利？病時何不眠？利刺刺身時，云何得睡眠？汝本捨非家，出家之所欲，當如本所欲，日夜求增進，莫得墮睡眠，令心不自在。無常不恒欲，迷醉於愚夫，餘人悉被縛，汝今已解脫，正信而出家，何以著睡眠？已調伏貪欲，其心得解脫，具足勝妙智，出家何故眠？勤精進正受，常修堅固力，專求般涅槃，云何而睡眠？起明斷無明，滅盡諸有漏，調彼後邊身，云何著睡眠？"
  }
}