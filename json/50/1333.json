{
  "ps": {
    "卷號": "50",
    "篇號": "1333",
    "篇名": "奮迅去塵穢"
  },
  "起": "如是我聞：一時，佛住舍衛國祇樹給孤獨園。",
  "法": "時，有異比丘在拘薩羅住林中，入晝正受，心起不善覺，依於惡貪。時，彼林中住止天神作是念：「非比丘法！止住林中，入晝正受，心生不善覺，依於惡貪，我今當往開悟之。」 時，彼天神即說偈言：「其心欲遠離，正於空閑林，放心隨外緣，亂想而流馳，調伏樂世心，常樂心解脫，當捨不樂心，執受安樂住，思非於正念，莫著我我所，如以塵頭染，是著極難遣，莫令染樂著，欲心所濁亂，如釋君馳象，奮迅去塵穢，比丘於自身，正念除塵垢，塵者謂貪欲，非世間塵土，黠慧明智者，當悟彼諸塵，於如來法律，持心莫放逸，塵垢謂瞋恚，非世間塵土，黠慧明智者，當悟彼諸塵，於如來法律，持心莫放逸，塵垢謂愚癡，非世間塵土，明智黠慧者，當捨彼諸塵，於如來法律，持心莫放逸。」",
  "結": "時，彼天神說是偈已，彼比丘聞其所說，專精思惟，斷諸煩惱心，得阿羅漢。",
  "fu": {
    "摘": "非比丘法，止住林中，入晝正受，心生不善覺，依於惡貪，我今當往開悟之。」時，彼天神即說偈言：「其心欲遠離，正於空閑林，放心隨外緣，亂想而流馳，調伏樂世心，常樂心解脫，當捨不樂心，執受安樂住。思非於正念，莫著我我所，如以塵頭染，是著極難遣，莫令染樂著，欲心所濁亂，如釋君馳象，奮迅去塵穢。比丘於自身，正念除塵垢，塵者謂貪欲，非世間塵土。黠慧明智者，當悟彼諸塵，於如來法律，持心莫放逸。塵垢謂瞋恚，非世間塵土，黠慧明智者，當悟彼諸塵，於如來法律，持心莫放逸。塵垢謂愚癡，非世間塵土，明智黠慧者，當捨彼諸塵，於如來法律，持心莫放逸。"
  }
}