{
  "ps": {
    "卷號": "50",
    "篇號": "1334",
    "篇名": "常生隨喜心"
  },
  "起": "如是我聞：一時，佛住舍衛國祇樹給孤獨園。",
  "法": "時，有異比丘在拘薩羅人間住一林中，入晝正受，起不正思惟。時，彼林中止住天神作是念：「此非比丘法，止住林中入晝正受而起不正思惟，我今當往，方便善覺悟之。」 時，彼天神而說偈言：「何不正思惟？覺觀所寢食，當捨不正念，專修於正受，遵崇佛法僧，及自持淨戒，常生隨喜心，喜樂轉勝進，以心歡喜故，速究竟苦邊。」",
  "結": "時，彼天神說偈勸發已，彼比丘專精思惟，盡諸煩惱，得阿羅漢。",
  "fu": {
    "摘": "何不正思惟？覺觀所寢食，當捨不正念，專修於正受，遵崇佛法僧，及自持淨戒，常生隨喜心，喜樂轉勝進，以心歡喜故，速究竟苦邊。"
  }
}