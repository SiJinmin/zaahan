{
  "ps": {
    "卷號": "50",
    "篇號": "1335",
    "篇名": "專樂修正受"
  },
  "起": "如是我聞：一時，佛住舍衛國祇樹給孤獨園。",
  "法": "時，有異比丘於拘薩羅人間住一林中，入晝正受，時，彼比丘日中時不樂心生而說偈言：「於此日中時，眾鳥悉靜默，空野忽有聲，令我心恐怖。」 時，彼林中住止天神而說偈言：「於今日中時，眾鳥悉寂靜，空野忽有聲，應汝不樂心，汝當捨不樂，專樂修正受。」",
  "結": "時，彼天子說偈覺悟彼比丘已，時，彼比丘專精思惟，捨除煩惱，得阿羅漢。",
  "fu": {
    "摘": "於今日中時，眾鳥悉寂靜，空野忽有聲，應汝不樂心，汝當捨不樂，專樂修正受。"
  }
}