{
  "ps": {
    "卷號": "50",
    "篇號": "1336",
    "篇名": "有身皆大苦"
  },
  "起": "如是我聞：一時，佛住舍衛國祇樹給孤獨園。",
  "法": [
    "爾時，尊者阿那律陀在拘薩羅人間，住一林中。時，有天神名闍隣尼是尊者阿那律陀本善知識，往詣尊者阿那律陀所到阿那律所說偈言：「汝今可發願，願還生本處，三十三天上，五欲樂悉備，百種諸音樂，常以自歡娛，每至睡眠時，音樂以覺悟，諸天玉女眾，晝夜侍左右。」",
    "尊者阿那律陀說偈答言：「諸天玉女眾，此皆大苦聚，以彼顛倒想，繫著有身見，諸求生彼者，斯亦是大苦，闍隣尼當知，我不願生彼，生死已永盡，不受後有故。」"
  ],
  "結": "尊者阿那律說是語時，闍隣尼天子聞尊者阿那律所說，歡喜隨喜，即沒不現。",
  "fu": {
    "摘": "諸天玉女眾，此皆大苦聚，以彼顛倒想，繫著有身見。諸求生彼者，斯亦是大苦。闍隣尼當知，我不願生彼，生死已永盡，不受後有故。"
  }
}