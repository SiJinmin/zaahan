{
  "ps": {
    "卷號": "50",
    "篇號": "1339",
    "篇名": "愚癡莫能了"
  },
  "起": "如是我聞：一時，佛住王舍城迦蘭陀竹園。",
  "法": "爾時，尊者十力迦葉住王舍城仙人窟中，時，有獵師名曰尺只去十力迦葉不遠張網捕鹿，爾時，十力迦葉為彼獵師哀愍說法，時，彼獵師不解所說，時，十力迦葉即以神力指端火然，彼猶不悟。爾時，仙人窟中住止天神而說偈言：「深山中獵師，少智盲無目，何為非時說，薄德無辯慧，所聞亦不解，明中亦無見，於諸善勝法，愚癡莫能了，正使燒十指，彼終不見諦。」",
  "結": "時，彼天神說是偈已，尊者十力迦葉即默然住。",
  "fu": {
    "摘": "深山中獵師，少智盲無目，何為非時說，薄德無辯慧，所聞亦不解，明中亦無見，於諸善勝法，愚癡莫能了，正使燒十指，彼終不見諦。"
  }
}