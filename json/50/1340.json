{
  "ps": {
    "卷號": "50",
    "篇號": "1340",
    "篇名": "出家為諸天願樂"
  },
  "起": "如是我聞：一時，佛住王舍城迦蘭陀竹園。",
  "法": "時，有尊者金剛子住巴連弗邑一處林中，時，巴連弗邑人民夏四月過作憍牟尼大會，時，尊者金剛子聞世間大會生不樂心而說偈言：「獨一處空林，猶如棄枯木，夏時四月滿，世間樂莊嚴，普觀諸世間，其苦無過我。」 爾時，林中住止天神即說偈言：「獨一處空林，猶如棄枯木，為三十三天，心常所願樂，猶如地獄中，仰思生人道。」",
  "結": "時，金剛子為彼天神所勸發已，專精思惟，斷諸煩惱，得阿羅漢。",
  "fu": {
    "摘": "獨一處空林，猶如棄枯木，為三十三天，心常所願樂，猶如地獄中，仰思生人道。"
  }
}