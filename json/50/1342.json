{
  "ps": {
    "卷號": "50",
    "篇號": "1342",
    "篇名": "道俗不相習近"
  },
  "起": "如是我聞：一時，佛住舍衛國祇樹給孤獨園。",
  "法": "有尊者那迦達多在拘薩羅人間住一林中，有在家、出家常相親近。 時，彼林中止住天神作是念：「此非比丘法，住於林中，與諸在家、出家周旋親數，我今當往方便發悟。」 而說偈言：「比丘旦早出，迫暮而還林，道俗相習近，苦樂必同安，恐起家放逸，而隨魔自在。」",
  "結": "時，那迦達多比丘為彼天神如是如是開覺已，如是如是專精思惟，斷諸煩惱，得阿羅漢。",
  "fu": {
    "摘": "比丘旦早出，迫暮而還林，道俗相習近，苦樂必同安，恐起家放逸，而隨魔自在。"
  }
}