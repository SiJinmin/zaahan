{
  "ps": {
    "卷號": "50",
    "篇號": "1343",
    "篇名": "觀世無常得苦邊"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有眾多比丘在拘薩羅人間住一林中，言語嬉戲，終日散亂，心不得定，縱諸根門馳騁六境。 時，彼林中止住天神見是比丘不攝威儀，心不欣悅而說偈言：「此先有瞿曇，正命弟子眾，無常心乞食，無常受床臥，觀世無常故，得究竟苦邊。今有難養眾，沙門所居止，處處求飲食，遍遊於他家，望財而出家，無真沙門欲，垂著僧伽梨，如老牛曳尾。」",
    "爾時，比丘語天神言：「汝欲厭我耶？」",
    "時，彼天神復說偈言：「不指其名姓，不非稱其人，而總向彼眾，說其不善者，踈漏相現者，方便說其過，勤修精進者，歸依恭敬禮。」"
  ],
  "結": "彼諸比丘為天神勸發已，專精思惟，斷諸煩惱，得阿羅漢。",
  "fu": {
    "摘": "此先有瞿曇，正命弟子眾，無常心乞食，無常受床臥，觀世無常故，得究竟苦邊。今有難養眾，沙門所居止，處處求飲食，遍遊於他家，望財而出家，無真沙門欲，垂著僧伽梨，如老牛曳尾。"
  }
}