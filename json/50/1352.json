{
  "ps": {
    "卷號": "50",
    "篇號": "1352",
    "篇名": "比丘慎莫營造立"
  },
  "起": "如是我聞：一時，佛住王舍城迦蘭陀竹園。",
  "法": "時，有眾多比丘住支提山，一切皆修阿練若行，著糞掃衣，常行乞食。爾時，那娑佉多河岸崩，殺三營事比丘，時，支提山住天神而說偈言：「乞食阿蘭若，慎莫營造立，不見佉多河，傍岸卒崩倒，壓殺彼造立，營事三比丘；糞掃衣比丘，慎莫營造立，不見佉多河，傍岸卒崩倒，壓殺彼造立，營事三比丘；依樹下比丘，慎莫營造立，不見佉多河，傍岸卒崩倒，壓殺彼造立，營事三比丘。」",
  "結": "時，彼天神說此偈已即默然住。",
  "fu": {
    "摘": "乞食阿蘭若，慎莫營造立，不見佉多河，傍岸卒崩倒，壓殺彼造立，營事三比丘。糞掃衣比丘，慎莫營造立，不見佉多河，傍岸卒崩倒，壓殺彼造立，營事三比丘。依樹下比丘，慎莫營造立，不見佉多河，傍岸卒崩倒，壓殺彼造立，營事三比丘。"
  }
}