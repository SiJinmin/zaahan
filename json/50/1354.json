{
  "ps": {
    "卷號": "50",
    "篇號": "1354",
    "篇名": "隨八聖水入涅槃"
  },
  "起": "如是我聞：一時，佛住迦蘭陀竹園。",
  "法": "時，有異比丘在恒河側住一林中，時，有一族姓女常為舅姑所責，至恒水岸邊而說偈言：「恒水我今欲，隨流徐入海，不復令舅姑，數數見嫌責。」 時，彼比丘見族姓女聞其說偈，作是念：「彼族姓女尚能說偈，我今何為不說偈答耶？」 即說偈言：「淨信我今欲，隨彼八聖水，徐流入涅槃，不見魔自在。」",
  "結": "時，彼比丘說此偈已默然而住。",
  "fu": {
    "摘": "淨信我今欲，隨彼八聖水，徐流入涅槃，不見魔自在。"
  }
}