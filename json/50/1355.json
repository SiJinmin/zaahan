{
  "ps": {
    "卷號": "50",
    "篇號": "1355",
    "篇名": "待我斷煩惱"
  },
  "起": "如是我聞：一時，佛住舍衛國祇樹給孤獨園。",
  "法": "時，有異比丘在拘薩羅人間住一林中，去林不遠有種瓜田。時，有盜者夜偷其瓜，見月欲出而說偈言：「明月汝莫出，待我斷其瓜，我持瓜去已，任汝現不現。」 時，彼比丘作是念：「彼盜瓜者尚能說偈，我豈不能說偈答耶？」 即說偈言：「惡魔汝莫出，待我斷煩惱，斷彼煩惱已，任汝出不出。」",
  "結": "時，彼比丘說此偈已默然而住。",
  "fu": {
    "摘": "惡魔汝莫出，待我斷煩惱，斷彼煩惱已，任汝出不出。"
  }
}