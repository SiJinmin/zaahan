{
  "ps": {
    "卷號": "50",
    "篇號": "1356",
    "篇名": "常者唯涅槃"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘在拘薩羅人間住一林中，時，有沙彌而說偈言：「云何名為常？乞食則為常。云何為無常？僧食為無常。云何名為直？唯因陀羅幢。云何名為曲？曲者唯見鉤。」",
    "時，彼比丘作是念：「此沙彌能說斯偈，我今何不說偈而答？」 即說偈言：「云何名為常？常者唯涅槃。云何為無常？謂諸有為法。云何名為直？謂聖八正道。云何名為曲？曲者唯惡徑。」"
  ],
  "結": "時，彼比丘說此偈已默然而住。",
  "fu": {
    "摘": "云何名為常？常者唯涅槃。云何為無常？謂諸有為法。云何名為直？謂聖八正道。云何名為曲？曲者唯惡徑。"
  }
}