{
  "ps": {
    "卷號": "50",
    "篇號": "1358",
    "篇名": "常聞佛法僧"
  },
  "起": "如是我聞：一時，佛住舍衛國祇樹給孤獨園。",
  "法": "時，有異比丘在拘薩羅人間住一林中。時，有貧士夫在於林側作如是悕望思惟而說偈言：「若得猪一頭，美酒滿一瓶，盛持甌一枚，人數數持與，若得如是者，當復何所憂。」 時，彼比丘作是念：「此貧士夫尚能說偈，我今何以不說？」即說偈言：「若得佛法僧，比丘善說法，我不病常聞，不畏眾魔怨。」",
  "結": "時，彼比丘說此偈已默然而住。",
  "fu": {
    "摘": "若得佛法僧，比丘善說法，我不病常聞，不畏眾魔怨。"
  }
}