{
  "ps": {
    "卷號": "50",
    "篇號": "1359",
    "篇名": "莫著貪欲"
  },
  "起": "如是我聞：一時，佛住舍衛國祇樹給孤獨園。",
  "法": "時，有異比丘在拘薩羅人間住一林中，時，彼比丘作如是思惟：「若得好劫貝長七肘廣二肘作衣已，樂修善法。」 時，有天神依彼林者作是念：「此非比丘法，住於林中作是思惟，悕望好衣。」 時，天神化作全身骨鏁於彼比丘前舞而說偈言：「比丘思劫貝，七肘廣六尺，晝則如是想，知夜何所思？」 時，彼比丘即生恐怖，其身戰悚而說偈言：「止止不須疊，今著糞掃衣，晝見骨鏁舞，知夜復何見！」",
  "結": "時，彼比丘心驚怖已即正思惟，專精修習，斷諸煩惱，得阿羅漢。",
  "fu": {
    "摘": "止止不須疊，今著糞掃衣，晝見骨鏁舞，知夜復何見！"
  }
}