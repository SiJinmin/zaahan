{
  "ps": {
    "卷號": "50",
    "篇號": "1360",
    "篇名": "著纏悉散落"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘在拘薩羅人間住一林中，得阿羅漢，諸漏已盡，所作已作，已捨重擔，斷諸有結，正智心善解脫。時，有一女人於夜闇中天時微雨電光睒照於林中過，欲詣他男子，倒深泥中，環釧斷壞，華瓔散落，時，彼女人而說偈言：「頭髮悉散解，花瓔落深泥，鐶釧悉破壞，丈夫何所著？」",
    "時，彼比丘作是念：「女人尚能說偈，我豈不能說偈答之？煩惱悉斷壞，度生死淤泥，著纏悉散落，十方尊見我。」"
  ],
  "結": "時，彼比丘說偈已即默然而住。",
  "fu": {
    "摘": "煩惱悉斷壞，度生死淤泥，著纏悉散落，十方尊見我。"
  }
}