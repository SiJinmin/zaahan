{
  "ps": {
    "卷號": "50",
    "篇號": "1361",
    "篇名": "愛念等正覺"
  },
  "起": "如是我聞：一時，佛住舍衛國祇樹給孤獨園。",
  "法": [
    "時，有異比丘在拘薩羅人間住於河側一林樹間，時，有丈夫與婦相隨度河住於岸邊，彈琴嬉戲而說偈言：「愛念而放逸，逍遙青樹間，流水流且清，琴聲極和美，春氣調適遊，快樂何是過！」",
    "時，彼比丘作是念：「彼士夫尚能說偈，我豈不能說偈答之？受持清淨戒，愛念等正覺，沐浴三解脫，善以極清涼，人道具莊嚴，快樂豈過是。」"
  ],
  "結": "時，彼比丘說此偈已即默然而住。",
  "fu": {
    "摘": "受持清淨戒，愛念等正覺，沐浴三解脫，善以極清涼，人道具莊嚴，快樂豈過是。"
  }
}